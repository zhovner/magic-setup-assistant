<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Author" content="Ross Lamb">
  <meta name="LastAuthor" content="Joseph Wilkiemeyer">
  <meta name="Company" content="Apple Inc.">
  <meta name="CreationTime" content="2016-07-19T12:06:00Z">
  <meta name="ModificationTime" content="2016-07-19T12:06:00Z">
  <meta name="Generator" content="Cocoa HTML Writer">
  <meta name="CocoaVersion" content="1348.17">
  <style type="text/css">
    p.p1 {margin: 0.0px 0.0px 0.0px 0.0px; font: 11.0px 'Myriad Set'}
    span.s1 {text-decoration: underline}
    span.s2 {font: 11.0px 'Lucida Grande'}
    span.s3 {color: #000000}
    span.s4 {font: 11.0px Times}
    span.s5 {color: #323333}
  </style>
</head>
<body>
<p class="p1"><b>Garanzia limitata di un (1) anno di Apple - (ITALIA)<br>
<br>
Solo per i prodotti con marchio Apple<br>
<br>
</b><span class="s1"><b>LEGGE PER LA TUTELA DEL CONSUMATORE<br>
<br>
</b></span><b>La Garanzia limitata di un anno di Apple è una garanzia volontaria del produttore, in cui sono stabiliti diritti specifici, diversi da quelli contemplati dalla legge per la tutela del consumatore, ivi inclusi, in via esemplificativa, i diritti relativi alla non conformità dei prodotti.<br>
<br>
In tal senso, i vantaggi previsti dalla Garanzia limitata di un anno di Apple si aggiungono</b><span class="s2"><b> a quelli garantiti dalla legge per la tutela del consumatore, senza sostituirli. <br>
<br>
</b></span><span class="s3"><b>Per quanto concerne gli acquisti effettuati dai consumatori in Italia,</b> il periodo utile per inoltrare reclami per il mancato rispetto del contratto di vendita è di 2 anni a partire dalla data di consegna; i consumatori rimangono sempre titolari dei diritti previsti dal Codice del Consumo italiano, Decreto legislativo n. 206 del 6 settembre 2005.</span> <span class="s3">Tali reclami sono soggetti alle condizioni e ai requisiti imposti dalla legge locale.<br>
<br>
</span><span class="s2"><b>I consumatori hanno il diritto di scegliere se richiedere l'assistenza in garanzia sulla base della Garanzia limitata di un anno di Apple o dei diritti stabiliti dalla legge per la tutela del consumatore. <br>
<br>
Importante: i termini e le condizioni della Garanzia limitata di un anno di Apple non trovano applicazione nell’ambito dei reclami avanzati sulla base della legge per la tutela del consumatore. <br>
<br>
</b></span><span class="s4">Per ulteriori informazioni sulla legge per la tutela del consumatore, visitare il sito web Apple </span>(www.apple.com/legal/warranty/statutoryrights.html<span class="s4">) o contattare l’associazione dei consumatori locale.<br>
<br>
</span><span class="s1"><b>DIFETTI COPERTI DALLA GARANZIA<br>
<br>
</b></span>Apple Distribution International, con sede a Hollyhill Industrial Estate Hollyhill, Cork, Repubblica d’Irlanda (o suo avente causa) (<b>“Apple”</b>) garantisce il prodotto hardware a marchio Apple e gli accessori a marchio Apple contenuti nella confezione originale (<b>“Prodotto Apple”</b>) contro i difetti relativi a materiali e fabbricazione, in condizioni di utilizzo conformi ai manuali utente e alle specifiche tecniche di Apple, nonché alle altre linee guida pubblicate in merito al Prodotto Apple, per un periodo di UN (1) ANNO a partire dalla data di acquisto originale da parte dell’acquirente finale (<b>“Periodo di garanzia”</b>). <span class="s3">L’acquirente potrà avvalersi dei rimedi disponibili previsti dalla Garanzia limitata di un anno per il proprio Prodotto Apple tramite i punti di </span>assistenza <span class="s3">Apple locali, presenti nella maggior parte dei Paesi del mondo </span>(vedere la sezione “Procedura per ottenere l’assistenza in garanzia”).<span class="Apple-converted-space">  </span>In caso di problemi dovuti a difetto relativo a materiali o fabbricazione, l’acquirente potrà inviare reclami ad Apple anche nel caso in cui abbia acquistato il Prodotto Apple da terze parti.<br>
<br>
<span class="s1"><b>Nota: tutti i reclami inviati sulla base della Garanzia limitata di un anno di Apple saranno regolati dalle condizioni di cui al presente documento di garanzia.<br>
<br>
</b></span>In aggiunta, Apple consente all’acquirente di usufruire del supporto tecnico telefonico per un periodo di novanta (90) giorni a partire dalla data di consegna del Prodotto Apple.<br>
<br>
<span class="s1"><b>DIFETTI ESCLUSI DALLA GARANZIA<br>
<br>
</b></span>La presente garanzia non si applica ai prodotti hardware o software con marchio differente da Apple, anche se confezionati o venduti insieme a un Prodotto Apple. <br>
<br>
I prodotti con marchio differente da Apple possono beneficiare di una garanzia fornita dal rispettivo produttore, con ulteriori vantaggi rispetto a quelli stabiliti dalla legge per la tutela del consumatore. Per ulteriori informazioni, consultare quanto riportato sulla confezione e nella documentazione dei prodotti. <br>
<br>
Per ulteriori informazioni sui diritti concessi in relazione all’uso dei software, consultare i rispettivi accordi di licenza.<br>
<br>
L’acquirente può richiedere assistenza nei Paesi dello Spazio economico europeo (SEE) e in Svizzera senza ulteriori costi di spedizione e gestione.<span class="Apple-converted-space">  </span>In caso di richiesta in Paesi diversi da quelli citati, le opzioni di assistenza potrebbero essere limitate. Qualora una determinata opzione di assistenza non sia disponibile per il Prodotto Apple nel Paese in questione, prima di procedere Apple o i suoi agenti informeranno l’acquirente in merito a eventuali costi aggiuntivi applicabili per la spedizione e la gestione.<span class="Apple-converted-space">  </span>I costi di spedizione e gestione non vengono applicati nei Paesi in cui sono presenti Apple Store o fornitori di servizi Apple autorizzati (“AASP”). Per l’elenco dei punti di assistenza, consultare locate.apple.com/it/it/.<br>
<br>
Nel momento in cui si contatta Apple per telefono, potrebbero essere applicati costi diversi per la chiamata a seconda della località. Per ulteriori informazioni, contattare il proprio operatore di rete.<br>
<br>
<b>La presente Garanzia non si applica a: (a) parti consumabili, come le batterie o i rivestimenti protettivi, soggette a deteriorarsi nel tempo, salvo in caso di difetti relativi a materiali o fabbricazione; (b) danni estetici, ivi inclusi, in via esemplificativa, graffi, ammaccature e porte con parti in plastica rotte, salvo in caso di difetti relativi a materiali o fabbricazione; (c) danni causati dall’utilizzo con componenti o prodotti di altre aziende non conformi alle specifiche del Prodotto Apple, disponibili sia sul sito web www.apple.com/it nella sezione dedicata alle specifiche tecniche dei singoli prodotti, sia presso i punti vendita; (d) danni accidentali o derivanti da uso improprio o non corretto, incendio, contatto con liquidi, terremoto o da altre cause esterne; (e) danni derivanti dall’utilizzo del Prodotto Apple contrariamente a quanto indicato nei manuali utente, nelle specifiche tecniche e in altre linee guida pubblicate in merito al Prodotto Apple; (f) danni derivanti da interventi di assistenza (ivi inclusi upgrade ed espansioni) non eseguiti da rappresentanti di Apple né da fornitori di servizi Apple autorizzati (“AASP”); (g) Prodotti Apple modificati per alterarne la funzionalità o le prestazioni senza previo consenso scritto da parte di Apple; (h) difetti causati dalla normale usura o altrimenti dovuti alla normale obsolescenza del Prodotto Apple; (i) Prodotti Apple il cui numero di serie è stato rimosso o reso illeggibile; (j) Prodotti Apple oggetto di furto secondo quanto riferito ad Apple dalle autorità competenti o di cui non si è in grado di disattivare il codice abilitato o le altre misure di sicurezza previste per impedire l’accesso non autorizzato, laddove non si riesce a dimostrare in alcun modo di essere l’utente autorizzato del prodotto (es. fornendo la prova d’acquisto).<br>
<br>
</b><span class="s1"><b>LIMITAZIONI IMPORTANTI<br>
<br>
</b></span>Apple può limitare l’assistenza in garanzia per Apple TV ai Paesi in cui Apple o i suoi rivenditori autorizzati effettuano la vendita del dispositivo.<br>
<span class="s1"><b><br>
</b></span>Per quanto riguarda i dispositivi iPad con supporto delle reti cellulari e iPhone, la garanzia include l’assistenza richiesta nei Paesi dello Spazio economico europeo (SEE) e in Svizzera. In caso di richiesta in Paesi diversi da quelli citati, le opzioni di assistenza potrebbero essere limitate a causa di problemi tecnici indipendenti da Apple. Per informazioni sui dispositivi iPad con supporto delle reti cellulari e iPhone, consultare www.apple.com/iphone/LTE/ e www.apple.com/ipad/LTE/.<br>
In particolare, per i dispositivi iPad, la garanzia non copre l’assistenza se richiesta in Cina a causa delle differenze di connessione Wi-Fi che non dipendono da Apple.<br>
<span class="s1"><br>
<b>RESPONSABILITÀ DELL’ACQUIRENTE<br>
<br>
</b></span><b>SE IL PRODOTTO APPLE ACQUISTATO CONSENTE DI MEMORIZZARE PROGRAMMI SOFTWARE, DATI E ALTRE INFORMAZIONI, L’ACQUIRENTE È TENUTO A ESEGUIRE COPIE DI BACKUP PERIODICHE DELLE INFORMAZIONI PRESENTI SUL SUPPORTO DI ARCHIVIAZIONE DEL PRODOTTO APPLE STESSO AL FINE DI PROTEGGERE TALI CONTENUTI ED EVITARE POSSIBILI GUASTI OPERATIVI. <br>
<br>
</b>Prima di sottoporre il Prodotto Apple all’assistenza in garanzia, eseguire una copia di backup distinta dei contenuti presenti sul supporto di archiviazione, nonché rimuovere tutte le informazioni personali e disabilitare tutte le password di sicurezza. <span class="s1">I contenuti del supporto di archiviazione del Prodotto Apple possono essere cancellati, sostituiti e/o riformattati durante gli interventi di assistenza.</span><br>
<br>
Una volta eseguito l’intervento di assistenza in garanzia, all’acquirente verrà restituito il Prodotto Apple o uno sostitutivo con la stessa configurazione disponibile al momento dell’acquisto originale, con riserva di eventuali aggiornamenti applicabili. Nell’ambito dell’assistenza in garanzia, Apple può installare aggiornamenti del software di sistema per impedire che venga ripristinata automaticamente una versione precedente dello stesso software nel Prodotto Apple. A seguito dell’aggiornamento del software di sistema, è possibile che le applicazioni di terze parti installate nel Prodotto Apple non siano compatibili o non funzionino con il Prodotto Apple stesso. È responsabilità dell’acquirente reinstallare tutti gli altri programmi software, dati e informazioni. Le operazioni di ripristino e reinstallazione di altri programmi software, dati e informazioni non sono coperte dalla presente garanzia.<br>
<br>
L’acquirente può richiedere l’assistenza in garanzia in un Paese diverso da quello di acquisto. In tal caso, è tenuto a rispettare tutte le leggi e le normative vigenti in materia di importazione ed esportazione ed è totalmente responsabile di dazi doganali, IVA, imposte e oneri associati. <br>
<br>
<b>Importante: non cercare di aprire il Prodotto Apple se nel manuale utente non sono riportate istruzioni per aprire o rimuovere i cappucci protettivi presenti su di esso. L’apertura del Prodotto Apple o la rimozione dei cappucci protettivi potrebbe provocare danni non coperti dalla presente Garanzia. L’assistenza per il Prodotto Apple può essere erogata solo da Apple o da un AASP.</b><span class="s1"><b><br>
</b></span><br>
<span class="s1"><b>MISURE ADOTTATE DA APPLE IN CASO DI RECLAMO PRESENTATO AI SENSI DELLA GARANZIA<br>
<br>
</b></span>Se, durante il periodo di garanzia, l’acquirente presenta un reclamo ai sensi della presente Garanzia, Apple potrà, a sua discrezione:<br>
<br>
<b>(i) riparare</b> il Prodotto Apple utilizzando pezzi nuovi o usati in precedenza equivalenti a quelli nuovi in termini di prestazioni e affidabilità oppure <br>
<br>
<b>(ii) sostituire</b> il Prodotto Apple con un dispositivo dello stesso modello o, previo accordo dell’acquirente, che abbia funzionalità analoghe, composto da pezzi nuovi e/o usati in precedenza equivalenti a quelli nuovi in termini di prestazioni e affidabilità oppure <br>
<br>
<b>(iii) rimborsare il prezzo di acquisto</b> in cambio della restituzione del Prodotto Apple da parte dell’acquirente<b>.<br>
<br>
</b>In caso di sostituzione di un prodotto o di un pezzo, nonché in caso di rimborso, gli eventuali articoli sostitutivi diventano di proprietà dell’acquirente, mentre l’articolo sostituito o rimborsato diventa di proprietà di Apple.<br>
<br>
Un prodotto o un pezzo sostitutivo, ovvero un Prodotto Apple riparato, rimane coperto dalla garanzia per il periodo più lungo tra i seguenti: la durata residua della garanzia del Prodotto Apple originale oppure novanta (90) giorni dalla data di sostituzione o riparazione. <br>
<br>
Se l’assistenza in garanzia per il Prodotto Apple viene richiesta in un Paese diverso da quello di acquisto, Apple può riparare o sostituire i prodotti e i pezzi con altri equiparabili conformi agli standard locali.<br>
<br>
<span class="s1"><b>PROCEDURA PER OTTENERE L’ASSISTENZA IN GARANZIA<br>
<br>
</b></span>Prima di richiedere l’assistenza in garanzia, consultare le seguenti risorse della guida in linea: <br>
<br>
Informazioni sul supporto nei vari Paesi<br>
www.apple.com/support/country<br>
<br>
AASP, Rivenditori autorizzati Apple e Apple Store<br>
locate.apple.com/it/it/<br>
<br>
Assistenza e supporto Apple<br>
support.apple.com/it-it/HT201232<br>
<br>
Supporto Apple gratuito<br>
www.apple.com/it/support/complimentary/<br>
<br>
Se non si dispone dell’accesso a Internet oppure se il Prodotto Apple continua a riportare problemi anche dopo aver consultato le suddette risorse, l’acquirente è invitato a contattare un rappresentante Apple o, se possibile, un Apple Store (“Apple Store”) oppure ancora un AASP, per determinare se è necessario un intervento di assistenza. Eventualmente, l’acquirente verrà informato in merito all’opzione di assistenza in garanzia che Apple deciderà di applicare come descritto più avanti. <br>
<br>
Prima di erogare l’assistenza in garanzia, Apple o i suoi agenti possono richiedere all’acquirente di fornire la prova d’acquisto, rispondere a domande volte a diagnosticare potenziali problemi, nonché di seguire le procedure indicate da Apple per usufruire dei servizi di assistenza, come ad esempio le istruzioni specifiche previste per l’imballaggio e la spedizione dei Prodotti Apple nel caso del servizio Mail-in descritto più avanti. <br>
<br>
Per ottenere l’assistenza e il supporto sulla base della Garanzia limitata di un anno di Apple, l’acquirente non è tenuto a dimostrare che il vizio di conformità rivendicato fosse già presente al momento della consegna del prodotto, a meno che tale evenienza non risulti incompatibile con la natura stessa del vizio di conformità.<br>
<br>
<span class="s1"><b>OPZIONI DI ASSISTENZA IN GARANZIA<br>
<br>
</b></span>Apple fornirà l’assistenza in garanzia con una delle seguenti opzioni:<br>
<br>
<b>(i) Servizio Carry-in.</b> Apple può richiedere all’acquirente di consegnare il Prodotto Apple presso un Apple Store o un AASP che offre il servizio Carry-in. È possibile che il Prodotto Apple venga inviato presso la sede di un Servizio di riparazione Apple (“ARS”) per l’intervento in garanzia. Una volta completato l’intervento in garanzia, l’acquirente verrà informato e dovrà ritirare tempestivamente il Prodotto Apple alla sede dell’Apple Store o dell’AASP. In alternativa, il Prodotto Apple potrà essere inviato direttamente all’acquirente dal centro ARS.<br>
<br>
<b>(ii) Servizio Mail-in.</b> Qualora per l’assistenza venga adottato il servizio Mail-in, Apple invierà all’acquirente i bollettini di trasporto prepagati e, se necessario, i materiali per l’imballaggio e le istruzioni per il corretto confezionamento, per spedire il Prodotto Apple presso un centro ARS o la sede di un AASP. Una volta completato l’intervento di assistenza, il Prodotto Apple verrà rispedito dal centro ARS o dalla sede dell’AASP all’acquirente. Se l’acquirente avrà seguito correttamente le istruzioni per l’imballaggio e la spedizione del Prodotto Apple, le spese di spedizione e restituzione saranno a carico di Apple.<br>
<br>
<b>(iii) Servizio Fai da te (“DIY”).</b> Con il servizio DIY Apple fornirà all’acquirente un prodotto sostitutivo oppure i pezzi o gli accessori di un prodotto che si possono facilmente sostituire senza l’ausilio di strumenti, come ad esempio un mouse o una tastiera.<span class="Apple-converted-space">  </span><span class="s1">Nota:</span> Apple non è responsabile di eventuali spese di manodopera sostenute dall’acquirente in relazione al servizio DIY. Qualora sia necessaria un'ulteriore assistenza per l’intervento di sostituzione, contattare Apple al numero di telefono riportato sotto oppure recarsi presso un Apple Store o un AASP. Se Apple stabilisce di attuare la garanzia attraverso il servizio DIY, attenersi alla seguente procedura: <br>
<br>
(a) Assistenza per cui Apple richiede la restituzione del prodotto, del pezzo o dell’accessorio sostituito: Apple può richiedere l’autorizzazione di addebito su carta di credito a titolo di garanzia per il prezzo di vendita al dettaglio del prodotto, del pezzo o dell’accessorio sostitutivo e per i costi di spedizione applicabili. Apple invierà all’acquirente un prodotto, un pezzo o un accessorio sostitutivo con le istruzioni per la sostituzione, se necessarie, ed eventuali requisiti in termini di restituzione del prodotto, del pezzo o dell’accessorio sostituito. Se l’acquirente avrà seguito correttamente le istruzioni, Apple annullerà l’autorizzazione di addebito su carta di credito, pertanto non saranno addebitati costi per il prodotto, il pezzo o l’accessorio, né per la spedizione. In caso di mancata restituzione del prodotto, del pezzo e o dell’accessorio sostituito come richiesto, ovvero in caso di restituzione di un prodotto, un pezzo o un accessorio non idoneo all’assistenza in garanzia, Apple addebiterà sulla carta di credito l’importo autorizzato. Se l’acquirente non può fornire l’autorizzazione di addebito su carta di credito, l’assistenza potrebbe non essere disponibile. In tal caso, Apple offrirà una soluzione alternativa.<br>
<br>
(b) Assistenza per cui Apple non richiede la restituzione del prodotto, del pezzo o dell’accessorio sostituito: Apple invierà gratuitamente all’acquirente un prodotto, un pezzo o un accessorio sostitutivo con le istruzioni per l’installazione, se necessarie, ed eventuali requisiti in termini di smaltimento del prodotto, del pezzo o dell’accessorio sostituito. <br>
<br>
<span class="s1"><b>LIMITAZIONE DI RESPONSABILITÀ</b></span><span class="s5"><b><br>
<br>
</b></span>(i) Intero accordo:<br>
<br>
Fatta eccezione per i diritti concessi all’acquirente ai sensi della legge per la tutela del consumatore, di cui all’inizio del presente documento, qualsiasi garanzia, condizione e altro termine non definito è escluso dalla Garanzia limitata di un anno di Apple. Poiché alcuni Paesi non ammettono limitazioni alla durata di tali garanzie, condizioni e/o termini impliciti, la limitazione di cui sopra potrebbe non essere applicabile a tutti gli acquirenti.<br>
<br>
(ii) Esclusione di responsabilità in relazione ai dati:<br>
<br>
Apple non dichiara, né asserisce né garantisce di essere in grado di riparare o sostituire tutti i Prodotti Apple sulla base della presente garanzia senza rischi e/o perdite delle informazioni e/o dei dati memorizzati nel Prodotto Apple stesso. <br>
<br>
(iii) Limitazione di responsabilità:<br>
<br>
In nessun caso Apple può essere ritenuta responsabile di:<br>
<br>
a) eventuali perdite non derivanti dalla violazione da parte di Apple delle disposizioni di cui al presente documento di garanzia;<br>
<br>
b) eventuali perdite o danni non ragionevolmente prevedibili, al momento dell’acquisto del prodotto, derivanti dalla violazione da parte di Apple delle disposizioni di cui al presente documento di garanzia;<br>
<br>
c) perdite commerciali di qualsiasi natura, perdita di profitti, perdita di dati o perdita di opportunità.<br>
<br>
Le disposizioni di cui al presente documento di garanzia non trovano applicazione in caso di: (i) lesioni personali o decesso; (ii) frode o negligenza grave; (iii) dichiarazione inesatta fraudolenta; (iv) negli altri casi in cui non è possibile escludere o limitare la responsabilità in questioni di diritto. <br>
<br>
<span class="s1"><b>CONDIZIONI GENERALI</b></span><br>
<br>
Nessun rivenditore, agente o dipendente di Apple è autorizzato ad apportare modifiche, estensioni o aggiunte alla presente garanzia. <br>
<br>
Qualsiasi condizione considerata illegittima o non applicabile deve essere disgiunta dalla presente garanzia per mantenere invariata la legittimità e l’applicabilità delle restanti condizioni. <br>
<br>
La presente garanzia è regolata e interpretata ai sensi delle leggi vigenti nel Paese in cui è avvenuto l’acquisto del Prodotto Apple. <br>
<br>
© 2016 Apple Inc. Tutti i diritti riservati. Apple e il logo Apple sono marchi di Apple Inc., registrati negli Stati Uniti e in altri Paesi.<br>
<br>
071816-Italy-Universal-Warranty-v1.2<br>
</p>
</body>
</html>
