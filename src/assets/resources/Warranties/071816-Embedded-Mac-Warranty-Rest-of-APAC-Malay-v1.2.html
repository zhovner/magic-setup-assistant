<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Author" content="Ross Lamb">
  <meta name="LastAuthor" content="Joseph Wilkiemeyer">
  <meta name="Company" content="Apple Inc.">
  <meta name="CreationTime" content="2016-07-20T15:09:00Z">
  <meta name="ModificationTime" content="2016-07-20T15:09:00Z">
  <meta name="Generator" content="Cocoa HTML Writer">
  <meta name="CocoaVersion" content="1348.17">
  <style type="text/css">
    p.p1 {margin: 0.0px 0.0px 0.0px 0.0px; font: 11.0px 'Myriad Set'}
    span.s1 {text-decoration: underline}
    span.s2 {font: 11.0px 'Times New Roman'}
    span.s3 {color: #2f5173}
    span.s4 {color: #515151}
  </style>
</head>
<body>
<p class="p1"><b>Waranti Terhad Satu (1) Tahun Apple<br>
<br>
Untuk Produk Berjenama Apple Sahaja<br>
<br>
</b><span class="s1">BAGAIMANA UNDANG-UNDANG PENGGUNA BERKAIT DENGAN WARANTI INI<br>
</span><br>
WARANTI INI MEMBERIKAN HAK UNDANG-UNDANG KHUSUS KEPADA ANDA DAN ANDA MUNGKIN MEMPUNYAI HAK LAIN YANG BERBEZA MENGIKUT NEGERI (ATAU MENGIKUT NEGARA ATAU DAERAH). MELAINKAN SEPERTIMANA DIBENARKAN OLEH UNDANG-UNDANG, APPLE TIDAK MENGECUALIKAN, MENGEHADKAN ATAU MENGGANTUNG HAK LAIN YANG MUNGKIN DIPUNYAI OLEH ANDA, TERMASUK HAK YANG MUNGKIN BERBANGKIT DARIPADA KETAKAKURAN KONTRAK JUALAN. UNTUK MEMAHAMI SEPENUHNYA HAK ANDA, ANDA HENDAKLAH MERUJUK KEPADA UNDANG-UNDANG NEGARA, DAERAH ATAU NEGERI ANDA. <br>
<br>
<span class="s1">HAD WARANTI ADALAH TERTAKLUK KEPADA UNDANG-UNDANG PENGGUNA<br>
<br>
</span>SETAKAT YANG DIBENARKAN OLEH UNDANG-UNDANG, WARANTI INI DAN REMEDI YANG DIBENTANGKAN ADALAH EKSKLUSIF DAN MENGGANTIKAN SEMUA WARANTI, REMEDI DAN SYARAT LAIN, SAMA ADA SECARA LISAN, BERTULIS, STATUTORI, NYATA ATAU TERSIRAT. APPLE MENAFIKAN SEMUA WARANTI STATUTORI DAN TERSIRAT, TERMASUK TANPA HAD, WARANTI TENTANG KEBOLEHDAGANGAN DAN KESESUAIAN UNTUK TUJUAN TERTENTU DAN WARANTI TERHADAP KECACATAN TERSEMBUNYI ATAU PENDAM, SETAKAT YANG DIBENARKAN OLEH UNDANG-UNDANG. SETAKAT MANA WARANTI SEDEMIKIAN TIDAK BOLEH DINAFIKAN, APPLE MENGEHADKAN TEMPOH DAN REMEDI WARANTI SEDEMIKIAN KEPADA TEMPOH WARANTI NYATA INI DAN, MENURUT PILIHAN APPLE, PERKHIDMATAN PEMBAIKAN ATAU PENGGANTIAN YANG DITERANGKAN DI BAWAH. SESETENGAH NEGERI (NEGARA DAN DAERAH) TIDAK MEMBENARKAN PENGEHADAN TERHADAP TEMPOH MASA WARANTI (ATAU SYARAT) TERSIRAT, JADI PENGEHADAN YANG DIBENTANGKAN DI ATAS MUNGKIN TIDAK BOLEH DIGUNA PAKAI TERHADAP ANDA.<br>
<br>
<span class="s1">APA YANG DILIPUTI OLEH WARANTI INI?<br>
<br>
</span>Apple menjamin produk perkakasan berjenama Apple dan aksesori berjenama Apple yang terkandung dalam bungkusan asal (“Produk Apple”) terhadap sebarang kecacatan bahan dan mutu kerja apabila digunakan dengan biasa selaras dengan garis panduan yang diterbitkan oleh Apple untuk tempoh SATU (1) TAHUN dari tarikh pembelian runcit asal oleh pembeli pengguna akhir ("Tempoh Waranti"). Garis panduan yang diterbitkan oleh Apple termasuk tetapi tidak terhad kepada maklumat yang terkandung dalam spesifikasi teknikal, buku panduan pengguna dan komunikasi perkhidmatan.<br>
<br>
Harap maklum:<span class="Apple-converted-space">  </span>Semua tuntutan yang dibuat di bawah Waranti Terhad Satu Tahun Apple akan dikawal oleh terma yang ditetapkan dalam dokumen waranti ini.<br>
<br>
<span class="s1">APA YANG TIDAK DILIPUTI OLEH WARANTI INI?<br>
<br>
</span>Waranti ini tidak diguna pakai terhadap sebarang produk perkakasan atau sebarang perisian bukan berjenama Apple, walaupun dibungkus atau dijual dalam perkakasan Apple. Pengeluar, pembekal atau penerbit, selain daripada Apple, mungkin menyediakan waranti mereka sendiri kepada anda – sila hubungi mereka untuk maklumat lanjut. Perisian yang diedarkan oleh Apple dengan atau tanpa jenama Apple (termasuk, tetapi tidak terhad kepada perisian sistem) tidak diliputi oleh Waranti ini. Sila rujuk kepada perjanjian pelesenan yang disertakan dengan perisian untuk mendapatkan butir-butir tentang hak anda berkenaan dengan penggunaannya. Apple tidak menjamin bahawa pengendalian Produk Apple adalah tanpa gangguan atau bebas ralat. Apple tidak bertanggungjawab atas kerosakan yang timbul daripada kegagalan mematuhi arahan berkaitan dengan penggunaan Produk Apple.<br>
<br>
<b>Waranti ini tidak terpakai: (a) untuk bahagian guna habis, seperti bateri, melainkan kegagalan berlaku disebabkan kecacatan pada bahan atau mutu kerja; (b) untuk kerosakan kosmetik, termasuk tetapi tidak terhad kepada calar, kemik dan plastik pecah pada port melainkan kegagalan berlaku disebabkan kecacatan pada bahan atau mutu kerja; (c) untuk kerosakan yang disebabkan oleh penggunaan dengan komponen atau produk pihak ketiga yang tidak memenuhi spesifikasi Produk Apple (spesifikasi Produk Apple tersedia di www.apple.com/my di bawah spesifikasi teknikal untuk setiap produk dan turut tersedia di kedai); (d) untuk kerosakan yang disebabkan oleh kemalangan, penyalahgunaan, sentuhan dengan cecair, kebakaran, gempa bumi atau punca luaran lain; (e) untuk kerosakan yang disebabkan oleh pengendalian Produk Apple di luar garis panduan yang diterbitkan oleh Apple; (f) untuk kerosakan yang disebabkan oleh servis (termasuk peningkatan dan pengembangan) yang dilakukan oleh individu yang tidak mewakili Apple atau Pembekal Khidmat Sah Apple (“AASP”); (g) untuk Produk Apple yang telah diubah suai untuk meminda fungsi atau keupayaannya tanpa kebenaran bertulis daripada Apple; (h) untuk kecacatan yang disebabkan oleh haus dan lusuh biasa atau disebabkan penuaan biasa Produk Apple; (i) jika sebarang nombor siri telah dikeluarkan atau dirosakkan daripada Produk Apple; atau (j) jika Apple menerima maklumat daripada penguatkuasa awam yang berkaitan bahawa produk telah dicuri atau jika anda tidak dapat menyahaktifkan langkah pendayaan kod laluan atau langkah keselamatan lain yang bertujuan untuk menghalang akses tanpa kebenaran kepada Produk Apple dan anda tidak dapat membuktikan dalam sebarang cara bahawa anda merupakan pengguna berdaftar produk itu (mis. dengan mengemukakan bukti pembelian).<br>
<br>
</b><span class="s1">TANGGUNGJAWAB ANDA<br>
<br>
</span>JIKA PRODUK APPLE ANDA BERUPAYA MENYIMPAN PROGRAM PERISIAN, DATA DAN MAKLUMAT LAIN, ANDA HENDAKLAH MEMBUAT SALINAN SANDARAN MAKLUMAT YANG TERKANDUNG PADA MEDIA STORAN SECARA BERKALA UNTUK MELINDUNGI KANDUNGAN ITU DAN SEBAGAI LANGKAH BERJAGA-JAGA SEKIRANYA BERLAKU KEGAGALAN PENGENDALIAN. <br>
<br>
Sebelum menerima perkhidmatan waranti, Apple atau ejennya mungkin menghendaki anda menunjukkan bukti butir-butir pembelian, menjawab soalan yang direka bentuk untuk membantu mendiagnosis potensi isu dan mengikuti prosedur Apple untuk mendapatkan perkhidmatan waranti. Sebelum menyerahkan Produk Apple anda untuk perkhidmatan waranti, anda hendaklah menyimpan salinan sandaran berasingan bagi kandungan media storannya, mengeluarkan semua maklumat peribadi yang ingin anda lindungi dan melumpuhkan semua kata laluan keselamatan.<br>
<br>
DALAM TEMPOH PERKHIDMATAN WARANTI, KANDUNGAN MEDIA STORAN PRODUK APPLE BOLEH HILANG, DIGANTI ATAU DIFORMAT SEMULA. SEKIRANYA BERLAKU SEDEMIKIAN, APPLE DAN EJENNYA TIDAK BERTANGGUNGJAWAB ATAS SEBARANG KEHILANGAN PROGRAM PERISIAN, DATA ATAU MAKLUMAT LAIN YANG TERKANDUNG DALAM MEDIA STORAN ATAU SEBARANG BAHAGIAN LAIN PRODUK APPLE YANG DISERVIS.<br>
<br>
Selepas perkhidmatan waranti, Produk Apple anda atau peranti gantian akan dikembalikan kepada anda sepertimana Produk Apple anda dikonfigurasi semasa dibeli pada asalnya, tertakluk kepada kemas kinian yang berkenaan. Anda bertanggungjawab untuk memasang semula semua program perisian, data dan maklumat lain. Pemulihan dan pemasangan semula program perisian, data dan maklumat lain tidak diliputi di bawah Waranti ini.<br>
<br>
<span class="s1">APA YANG AKAN DILAKUKAN OLEH APPLE JIKA WARANTI DILANGGAR?<br>
<br>
</span>Jika dalam Tempoh Waranti itu anda menyerahkan tuntutan kepada Apple atau AASP selaras dengan waranti ini, Apple mempunyai pilihan untuk: <br>
<br>
(i) membaiki Produk Apple menggunakan bahagian baharu atau terpakai yang setara prestasi dan keandalannya dengan bahagian baharu, <br>
<br>
(ii) menggantikan Produk Apple dengan model yang sama (atau dengan persetujuan anda, produk yang mempunyai kefungsian serupa) yang dibentuk daripada bahan baharu dan/atau terpakai yang setara prestasi dan keandalannya dengan bahagian baharu, atau <br>
<br>
(iii) menukar Produk Apple itu dengan membayar balik harga belian anda.<br>
<br>
Apple boleh meminta anda menggantikan bahagian tertentu yang boleh dipasang oleh pengguna atau Produk Apple. Bahagian gantian atau Produk Apple, termasuk bahagian yang boleh dipasang oleh pengguna yang telah dipasang menurut arahan yang disediakan Apple, akan dijamin bagi baki tempoh Waranti atau sembilan puluh (90) hari dari tarikh penggantian atau pembaikan, yang mana satu memberikan liputan lebih panjang buat anda. Apabila Produk Apple atau bahagian digantikan atau pembayaran balik diberikan, sebarang item gantian menjadi milik anda dan item yang digantikan atau dibayar balik itu menjadi milik Apple.<br>
<br>
<span class="s1">BAGAIMANA UNTUK MENDAPATKAN PERKHIDMATAN WARANTI?<br>
<br>
</span>Sila akses dan semak sumber bantuan dalam talian yang diterangkan di bawah sebelum mendapatkan perkhidmatan waranti. Jika Produk Apple masih tidak berfungsi dengan sempurna selepas menggunakan sumber ini, sila hubungi wakil Apple atau, jika berkenaan, kedai jualan runcit milik Apple ("Jualan Runcit Apple") atau AASP, menggunakan maklumat yang disediakan di bawah. Wakil Apple atau AASP akan membantu menentukan sama ada Produk Apple anda memerlukan servis dan, jika ya, akan memaklumkan anda bagaimana Apple akan menyediakannya. Apabila menghubungi Apple melalui telefon, caj lain mungkin dikenakan bergantung pada lokasi anda.<br>
<br>
Maklumat dalam talian dengan butir-butir untuk mendapatkan perkhidmatan waranti disediakan di bawah.<br>
<br>
<span class="s1">PILIHAN PERKHIDMATAN WARANTI<br>
<br>
</span>Apple akan menyediakan perkhidmatan waranti menerusi satu atau lebih daripada satu pilihan berikut:<br>
<br>
(i) Perkhidmatan bawa sendiri. Anda boleh mengembalikan Produk Apple anda ke lokasi Jualan Runcit Apple atau AASP yang menawarkan perkhidmatan bawa sendiri. Servis akan dilakukan di lokasi, atau Jualan Runcit Apple atau AASP mungkin menghantar Produk Apple anda ke lokasi Khidmat Pembaikan Apple (‘Apple Repair Service’, “ARS”) untuk diservis. Setelah anda dimaklumkan bahawa servis selesai dilaksanakan, anda hendaklah mengambil Produk Apple dengan segera daripada lokasi Jualan Runcit Apple atau AASP melainkan dimaklumkan oleh Apple bahawa Produk Apple itu akan dihantar terus ke lokasi anda dari lokasi ARS.<br>
<br>
(ii) Perkhidmatan hantar melalui pos. Jika Apple menentukan bahawa Produk Apple anda layak menerima perkhidmatan penghantaran melalui pos, Apple akan menghantar waybil prabayar kepada anda dan jika berkenaan, bahan pembungkusan<span class="s2"> </span>dan arahan tentang cara membungkus dan menulis alamat dengan betul untuk produk Apple anda, supaya anda boleh menghantar Produk Apple ke lokasi ARS atau AASP. Setelah servis selesai dijalankan, lokasi ARS atau AASP akan mengembalikan Produk Apple kepada anda. Apple akan membayar kos penghantaran ke dan dari lokasi anda jika semua arahan berkaitan kaedah pembungkusan dan penghantaran Produk Apple dipatuhi.<br>
<br>
(iii) Perkhidmatan bahagian Buat sendiri (DIY). Khidmat bahagian DIY membenarkan anda membaiki Produk Apple anda sendiri. Jika khidmat bahagian DIY tersedia, proses berikut akan digunakan. <br>
<br>
(a) Perkhidmatan di mana Apple memerlukan pengembalian Produk Apple atau bahagian yang digantikan. Apple mungkin memerlukan pemberikuasaan kad kredit sebagai cagaran bagi harga runcit Produk Apple atau bahagian gantian dan kos penghantaran yang berkenaan. Jika anda tidak dapat menyediakan pemberikuasaan kad kredit, perkhidmatan bahagian DIY mungkin tidak tersedia kepada anda dan Apple akan menawarkan aturan alternatif untuk perkhidmatan. Apple akan menghantar Produk Apple atau bahagian gantian kepada anda dengan arahan pemasangan, jika berkenaan dan sebarang keperluan untuk mengembalikan Produk Apple atau bahagian yang digantikan. Jika anda mematuhi arahan, Apple akan membatalkan pemberikuasaan kad kredit, jadi anda tidak akan dicaj untuk Produk Apple atau bahagian dan kos penghantaran ke dan dari lokasi anda. Jika anda gagal mengembalikan Produk atau bahagian Apple yang digantikan seperti yang diarahkan atau mengembalikan produk atau bahagian yang digantikan yang tidak layak diservis, Apple akan mengecaj kad kredit anda untuk jumlah yang dibenarkan.<br>
<br>
(b) Perkhidmatan di mana Apple tidak memerlukan pengembalian Produk Apple atau bahagian yang digantikan. Apple akan menghantar kepada anda secara percuma Produk Apple atau bahagian gantian yang disertakan dengan arahan pemasangan, jika berkenaan dan sebarang keperluan bagi pelupusan Produk Apple atau bahagian yang digantikan. <br>
<br>
(c) Apple tidak bertanggungjawab atas sebarang kos buruh yang ditanggung oleh anda berkenaan dengan perkhidmatan bahagian DIY. Jika anda memerlukan bantuan lanjutan, hubungi Apple di nombor telefon yang disenaraikan di bawah.<br>
<br>
Apple berhak menukar kaedah bagaimana Apple boleh menyediakan perkhidmatan waranti kepada anda dan kelayakan Produk Apple anda untuk menerima kaedah perkhidmatan tertentu. Perkhidmatan adalah terhad kepada pilihan yang tersedia di negara di mana perkhidmatan diminta. Pilihan perkhidmatan, ketersediaan bahagian dan masa respons mungkin berbeza-beza mengikut negara. Anda mungkin bertanggungjawab atas caj penghantaran dan pengendalian jika Produk Apple tidak boleh diservis di negara di mana ia berada. Jika anda ingin mendapatkan perkhidmatan di negara yang bukan negara pembelian, anda hendaklah mematuhi semua undang-undang dan peraturan import dan eksport yang diguna pakai dan hendaklah bertanggungjawab terhadap semua duti kastam, V.A.T. dan cukai serta caj berkaitan yang lain. Untuk perkhidmatan antarabangsa, Apple boleh membaiki atau menggantikan Produk Apple dan bahagian dengan Produk Apple dan bahagian yang setara, yang mematuhi piawai tempatan.<br>
<br>
<span class="s1">PENGEHADAN LIABILITI<br>
<br>
</span>KECUALI SEPERTIMANA DIPERUNTUKKAN DALAM WARANTI INI DAN SETAKAT MAKSIMUM YANG DIBENARKAN OLEH UNDANG-UNDANG, APPLE TIDAK BERTANGGUNGJAWAB ATAS KEROSAKAN LANGSUNG, KHAS, SAMPINGAN ATAU BERBANGKIT YANG DIAKIBATKAN OLEH SEBARANG PELANGGARAN WARANTI ATAU SYARAT, ATAU DI BAWAH SEBARANG TEORI UNDANG-UNDANG LAIN, TERMASUK TETAPI TIDAK TERHAD KEPADA KEHILANGAN PENGGUNAAN; KEHILANGAN HASIL, KEHILANGAN KEUNTUNGAN SEBENAR ATAU JANGKAAN (TERMASUK KEHILANGAN KEUNTUNGAN DARIPADA KONTRAK); KEHILANGAN PENGGUNAAN WANG; KEHILANGAN PENJIMATAN YANG DIJANGKA; KEHILANGAN PERNIAGAAN; KEHILANGAN PELUANG; KEHILANGAN NAMA BAIK; KEHILANGAN REPUTASI, KEHILANGAN, KEROSAKAN, PENJEJASAN ATAU KEROSAKAN DATA; ATAU SEBARANG KERUGIAN ATAU KEROSAKAN TIDAK LANGSUNG ATAU BERBANGKIT WALAU APA JUGA PUNCANYA, TERMASUK PENGGANTIAN PERALATAN DAN HARTA, SEBARANG KOS PEMULIHAN, PEMPROGRAMAN, ATAU PENGHASILAN SEMULA SEBARANG PROGRAM ATAU DATA YANG DISIMPAN DALAM ATAU DIGUNAKAN DENGAN PRODUK APPLE ATAU SEBARANG KEGAGALAN MENGEKALKAN KERAHSIAAN MAKLUMAT YANG DISIMPAN DALAM PRODUK APPLE.<br>
<br>
PENGEHADAN YANG DISEBUT SEBELUM INI TIDAK DIGUNA PAKAI TERHADAP TUNTUTAN KEMATIAN ATAU KECEDERAAN DIRI, ATAU SEBARANG LIABILITI STATUTORI UNTUK TINDAKAN DAN/ATAU PENINGGALAN YANG DISENGAJAKAN DAN YANG CUAI SECARA MELAMPAU. APPLE MENAFIKAN SEBARANG REPRESENTASI BAHAWA APPLE DAPAT MEMBAIKI SEBARANG PRODUK APPLE DI BAWAH WARANTI INI ATAU MENGGANTIKAN PRODUK APPLE TANPA RISIKO KEPADA ATAU KEHILANGAN MAKLUMAT YANG DISIMPAN PADA PRODUK APPLE.<br>
<br>
SESETENGAH NEGERI (NEGARA DAN DAERAH) TIDAK MEMBENARKAN PENGECUALIAN ATAU PENGEHADAN GANTIRUGI SAMPINGAN ATAU BERBANGKIT, MAKA PENGEHADAN ATAU PENGECUALIAN DI ATAS MUNGKIN TIDAK BOLEH DIGUNA PAKAI TERHADAP ANDA.<br>
<br>
<span class="s1">AM<br>
<br>
</span>Penjual semula, ejen atau pekerja Apple tidak dibenarkan membuat sebarang pengubahsuaian, pelanjutan atau tambahan pada Waranti ini. Jika sebarang terma didapati menyalahi undang-undang atau tidak dapat dikuatkuasakan, kesahan atau kebolehan untuk menguatkuasakan terma selainnya tidak akan terjejas atau dihalang. Waranti ini dikawal oleh dan ditafsirkan di bawah undang-undang negara di mana Produk Apple dibeli. Apple dikenal pasti di hujung dokumen ini menurut negara atau rantau di mana Produk Apple dibeli. Apple atau pengganti hakmiliknya adalah penjamin di bawah Waranti ini.<br>
<br>
<span class="s1">MAKLUMAT DALAM TALIAN<br>
<br>
</span>Maklumat lanjut tentang perkara berikut boleh didapati dalam talian:<br>
<br>
Maklumat Sokongan Antarabangsa<br>
www.apple.com/my/support<span class="s3"><b><i><br>
</i></b></span><br>
Pengedar Sah <br>
locate.apple.com/my/en/<span class="s4"><br>
</span><br>
Pembekal Khidmat Sah Apple<br>
support.apple.com/en-my/HT204039<br>
locate.apple.com/my/en/<span class="s3"><br>
</span><br>
Kedai Jualan Runcit Apple<br>
www.apple.com/retail/storelist/<span class="s3"><b><i><br>
</i></b></span><br>
Sokongan dan Perkhidmatan Apple<br>
support.apple.com/en-my/HT201232<span class="s3"><br>
</span><br>
Sokongan Percuma Apple<br>
www.apple.com/my/support/complimentary/<span class="s3"><br>
</span><br>
<span class="s1">PENANGGUNG OBLIGASI WARANTI UNTUK RANTAU ATAU NEGARA PEMBELIAN<br>
</span><br>
Australia; Fiji, Papua New Guinea; Vanuatu<br>
Apple Pty. Limited.<br>
PO Box A2629, Sydney South, NSW 1235, Australia Tel: 133 622<br>
<br>
Hong Kong<br>
Apple Asia Limited<br>
2401 Tower One, Times Square, Causeway Bay; Hong Kong<br>
<br>
India<br>
Apple India Private Ltd..<br>
19th Floor, Concorde Tower C, UB City No 24, Vittal Mallya Road, Bangalore 560-001, India<br>
<br>
Jepun<br>
Apple Japan, Inc.<br>
6-10-1 Roppongi, Minato-ku Tokyo 106-6140, Japan<br>
<br>
Malaysia<br>
Apple Malaysia Sdn Bhd<br>
Level 11 MENARA CIMB, Jalan Stesen Sentral 2 Kuala Lumpur Sentral 50470, Kuala Lumpur, Malaysia<br>
<br>
New Zealand<br>
Apple Sales New Zealand<br>
C/o 88 Shortland Street, Auckland Central, Auckland, 1010 , New Zealand<br>
<br>
Afghanistan, Bangladesh, Bhutan, Brunei, Kemboja, Guam, Indonesia, Laos, Singapura, Nepal, Pakistan, Filipina, Sri Lanka,<br>
Apple South Asia Pte. Ltd.<br>
7 Ang Mo Kio Street 64<br>
Singapore 569086<br>
<br>
Republik Rakyat China<br>
Apple Computer Trading (Shanghai) Co. Ltd. <br>
Building 6, Block C, 88 Maji Road, China (Shanghai) Pilot Free Trade Zone, Shanghai 200131, China.<br>
<br>
Thailand<br>
Apple South Asia (Thailand) Limited<br>
44th Floor, Room No. HH4401-6, The Offices at Central World, 999/9 Rama 1 Road , Pathumwan, Pathumwan , Bangkok 10330 Thailand<br>
<br>
Taiwan<br>
Apple Asia LLC<br>
19F., No.1, Songzhi Rd., Xinyi Dist., Taipei City 110, Taiwan<br>
<br>
Negara Asia Pasifik Lain<br>
Apple Inc.<br>
1 Infinite Loop; Cupertino, CA 95014, U.S.A.<br>
<br>
© 2016 Apple Inc. Hak cipta terpelihara. Apple dan logo Apple adalah cap dagangan Apple Inc., yang didaftarkan di A.S. dan negara-negara lain.<br>
<br>
071816-Embedded-Mac-Warranty-Rest-of-APAC-Malay-v1.2</p>
</body>
</html>
