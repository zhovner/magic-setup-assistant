<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Author" content="Ross Lamb">
  <meta name="LastAuthor" content="Joseph Wilkiemeyer">
  <meta name="Company" content="Apple Inc.">
  <meta name="CreationTime" content="2016-07-21T16:20:00Z">
  <meta name="ModificationTime" content="2016-07-21T16:20:00Z">
  <meta name="Generator" content="Cocoa HTML Writer">
  <meta name="CocoaVersion" content="1348.17">
  <style type="text/css">
    p.p1 {margin: 0.0px 0.0px 0.0px 0.0px; font: 11.0px 'Myriad Set'}
    span.s1 {text-decoration: underline}
    span.s2 {font: 11.0px 'Lucida Grande'}
    span.s3 {color: #000000}
    span.s4 {font: 11.0px Times}
    span.s5 {color: #323333}
  </style>
</head>
<body>
<p class="p1"><b>Apple’s Eenjarige Beperkte Garantie – (NEDERLAND)<br>
<br>
Alleen van toepassing op Apple producten<br>
<br>
</b><span class="s1"><b>CONSUMENTENWETGEVING<br>
<br>
</b></span><b>De Apple Beperkte Garantie voor één (1) jaar is een fabrieksgarantie op vrijwillige basis. De rechten die u op grond van deze garantie hebt, staan los van de rechten die u op grond van de consumentenwetgeving geniet, met inbegrip van, maar niet uitsluitend rechten ten aanzien van non-conforme goederen.<br>
<br>
De voordelen die u volgens de Apple Beperkte Garantie voor één (1) jaar hebt, komen dan ook niet in de plaats van,</b><span class="s2"><b> maar vormen een aanvulling op de rechten die u op grond van de consumentenwetgeving geniet. <br>
<br>
</b></span><span class="s3">Indien een product defect is, kunnen consumenten zich beroepen op de rechten die zij op grond van de Nederlandse consumentenwetgeving genieten, zoals vastgelegd in het Nederlands Burgerlijk Wetboek. <br>
<br>
</span><span class="s2"><b>Consumenten kunnen zelf kiezen of zij zich beroepen op de Apple Beperkte Garantie voor één (1) jaar of op consumentenwetgeving. <br>
<br>
Belangrijk: De voorwaarden van de Apple Beperkte Garantie voor één (1) jaar zijn niet van toepassing op vorderingen onder consumentwetgeving. <br>
<br>
</b></span><span class="s4">Ga naar de Apple-website </span>(<span class="s4">www.apple.com/legal/warranty/statutoryrights.html) en klik op Nederland of neem contact op met uw lokale consumentenorganisatie voor meer informatie over de Nederlandse consumentenwetgeving.<br>
<br>
</span><span class="s1"><b>WAT DEKT DEZE GARANTIE PRECIES?<br>
<br>
</b></span>Apple Distribution International, gevestigd te Hollyhill Industrial Estate Hollyhill, Cork, Ierland (of diens rechtsopvolger) (<b>“Apple”</b>) garandeert dat hardwareproducten en accessoires met het Apple-merk in de oorspronkelijke verpakking (<b>“Apple-product”</b>) vrij zijn van materiaal- en fabricagefouten bij gebruik overeenkomstig de gebruikershandleidingen van Apple, technische specificaties en andere gepubliceerde richtlijnen voor het Apple-product, gedurende een periode van ÉÉN (1) JAAR vanaf de oorspronkelijke datum van aankoop door de oorspronkelijke eindgebruiker/koper (<b>“Garantieperiode”</b>). <br>
<br>
<span class="s3">U kunt aanspraak maken op uw rechtsmiddelen onder de Eenjarige Beperkte Garantie voor uw Apple-product via de plaatselijke Apple-</span>service<span class="s3">locaties in de meeste delen van de wereld </span>(raadpleeg: ‘Het verkrijgen van garantieservice’).<span class="Apple-converted-space">  </span>In het geval van materiaal- of fabricagefouten kunt u uw vorderingen rechtstreeks bij Apple indienen, ook als u het Apple Product via een wederverkoper hebt gekocht.<br>
<br>
<span class="s1"><b>Let op: Alle vorderingen op grond van de Apple Beperkte Garantie voor één (1) jaar worden beheerst door de voorwaarden die zijn vastgelegd in dit garantiedocument.<br>
<br>
</b></span>Daarnaast kunt u gedurende een periode van negentig (90) dagen, gerekend vanaf de datum van levering van de Apple Producten, gebruikmaken van telefonische technische ondersteuning van Apple.<br>
<br>
<span class="s1"><b>WAT DEKT DEZE GARANTIE NIET?<br>
<br>
</b></span>Deze garantie is niet van toepassing op niet-Apple hardware producten of software, zelfs als deze artikelen samen met het Apple hardware Product worden meegeleverd of worden verkocht. <br>
<br>
Voor producten zonder het Apple-merk is mogelijk de garantie van de fabrikant van toepassing, die voordelen biedt in aanvulling op de consumentenrechten – raadpleeg hiervoor de verpakking en eventuele andere documentatie bij of over het product. <br>
<br>
Raadpleeg de licentieovereenkomst bij de software voor meer informatie over uw rechten met betrekking tot het gebruik van de software.<br>
<br>
U kunt in de landen van de Europese Economische Ruimte (EER) en Zwitserland service verkrijgen zonder dat u verzend- en administratiekosten hoeft te betalen. Buiten deze regio kunnen de serviceopties beperkter zijn. Als in een dergelijk land geen service voor het Product van Apple beschikbaar is, zal Apple of een van haar vertegenwoordigers u informeren over eventuele bijkomende verzend- en administratiekosten alvorens service te verlenen. Er zijn geen verzend- en administratiekosten van toepassing in landen waar een Apple Store is gevestigd of waar zich een erkende serviceprovider van Apple (“AASP”) bevindt (een lijst met de huidige servicelocaties kunt u vinden op locate.apple.com/nl/nl/).<br>
<br>
Indien u telefonisch contact opneemt met Apple, moet u mogelijk gesprekskosten betalen afhankelijk van uw locatie. Neem voor meer informatie contact op met uw netwerkprovider.<br>
<br>
<b>Deze garantie geldt niet: a) voor verbruiksartikelen, zoals batterijen of beschermlagen die door de tijd heen aan natuurlijke slijtage onderhevig zijn, tenzij de storing te wijten is aan een materiaal- of fabricagefout; b) bij cosmetische schade, met inbegrip van, maar niet beperkt tot, krassen, deuken en gebroken plastic op de poorten, tenzij de storing te wijten is aan een materiaal- of fabricagefout; c) bij schade die veroorzaakt is door gebruik met een component of product van een derde die niet voldoet aan de Productspecificaties van Apple (de Apple-productspecificaties zijn beschikbaar op www.apple.com/nl onder de technische specificaties voor elk product en deze zijn tevens beschikbaar in de Stores); d) bij schade die veroorzaakt is door een ongeval, misbruik, verkeerde toepassing, contact met vloeistoffen, brand, aardbeving of een andere externe oorzaak; e) bij schade die is ontstaan door het Apple-product niet te gebruiken conform de gebruikershandleiding, de technische specificaties of andere gepubliceerde richtlijnen betreffende het Apple-product; f) schade die is ontstaan door een reparatie (inclusief upgrades en uitbreidingen) die is uitgevoerd door iemand die geen medewerker van Apple of een door Apple erkende serviceprovider (“AASP”) is; g) voor een Apple-product dat zonder schriftelijke toestemming van Apple is aangepast om de functionaliteit of mogelijkheden te wijzigen; h) voor gebreken die het gevolg zijn van natuurlijke slijtage of anderszins te wijten zijn aan het normale verouderingsproces van het Apple-product; i) voor een Apple product waarvan het serienummer is verwijderd of onleesbaar is gemaakt; of j) voor een product waarvan Apple van de desbetreffende autoriteiten informatie heeft ontvangen dat het gestolen is of als u met wachtwoord beveiligde of andere veiligheidsmaatregelen die ontworpen zijn om onbevoegde toegang tot het Apple-product te voorkomen niet kunt uitschakelen en u niet kunt aantonen dat u de bevoegde gebruiker bent van het product (bijvoorbeeld door overlegging van het aankoopbewijs).<br>
<br>
</b><span class="s1"><b>BELANGRIJKE BEPERKINGEN<br>
<br>
</b></span>Apple kan het verkrijgen van garantie voor Apple TV beperken tot landen waar Apple of zijn erkende wederverkopers het apparaat verkopen.<br>
<span class="s1"><b><br>
</b></span>Voor iPad-apparaten met mobiele dekking en iPhone-apparaten biedt de garantie servicedekking in de landen van de Europese Economische Ruimte (EER) en Zwitserland. Buiten deze regio kunnen de serviceopties beperkt zijn als gevolg van technische problemen buiten de invloedssfeer van Apple. Ga voor meer informatie over iPad-apparaten met mobiele dekking en iPhone-apparaten naar www.apple.com/iphone/LTE/ en www.apple.com/ipad/LTE/.<br>
<br>
Voor iPad-apparaten biedt de garantie geen servicedekking in China als gevolg van verschillen in de Wi-Fi-verbinding buiten de invloedssfeer van Apple.<br>
<span class="s1"><br>
<b>UW VERANTWOORDELIJKHEDEN<br>
<br>
</b></span><b>ALS UW APPLE-PRODUCT IN STAAT IS OM SOFTWAREPROGRAMMA’S, DATA EN ANDERE INFORMATIE OP TE SLAAN, DIENT U PERIODIEK BACK-UPKOPIEËN TE MAKEN VAN DE GEGEVENS DIE OP HET APPLE-PRODUCT ZIJN OPGESLAGEN TENEINDE DE INHOUD TE BESCHERMEN EN ALS VOORZORGSMAATREGEL VOOR MOGELIJKE OPERATIONELE STORINGEN. <br>
<br>
</b>Voordat u het Apple-product voor garantieservice aanbiedt, dient u een aparte back-up te maken van het materiaal dat op dit product is opgeslagen, alle persoonlijke gegevens te verwijderen en alle beveiligingswachtwoorden uit te schakelen. <span class="s1">Het materiaal dat op het Apple-product is opgeslagen, kan tijdens de service worden verwijderd, vervangen en/of opnieuw worden geformatteerd.</span><br>
<br>
Na de garantieservice krijgt u uw Apple-product of een vervangend product terug met dezelfde configuratie als uw oorspronkelijke aankoop plus eventuele toepasselijke updates. In het kader van de garantieservice kan Apple updates van de systeemsoftware installeren waarbij geen oudere versies van de systeemsoftware voor het Apple-product kunnen worden hersteld. Na een dergelijke systeemsoftware-update kan het voorkomen dat programma’s van derden die op het Apple-product geïnstalleerd waren, niet meer compatibel zijn met of niet meer werken op het Apple-product. U bent verantwoordelijk voor het opnieuw installeren van alle andere softwareprogramma’s, gegevens en informatie. Herstel en het opnieuw installeren van andere softwareprogramma’s, gegevens en informatie vallen niet onder deze garantie.<br>
<br>
Indien u service aanvraagt in een ander land dan het land van aankoop, dient u alle toepasselijke import- en exportwetgeving en -regelgeving na te leven en bent u verantwoordelijk voor alle douanerechten, btw en andere bijbehorende toeslagen en kosten. <br>
<br>
<b>Belangrijk: probeer het Apple-product niet te openen, tenzij in de gebruikershandleiding wordt beschreven hoe het kan worden geopend, en probeer beschermkapjes die zijn bevestigd aan het Apple-product niet te verwijderen. Het openen van het Apple-product of het verwijderen van beschermkapjes kan schade veroorzaken die niet wordt gedekt door de garantie. Service aan dit Apple-product mag uitsluitend worden verricht door Apple of een AASP.</b><span class="s1"><b><br>
</b></span><b><br>
</b><span class="s1"><b>WAT DOET APPLE ALS U EEN GARANTIECLAIM INDIENT?<br>
<br>
</b></span>Als u tijdens de garantieperiode een claim indient in overeenstemming met de garantie, kan Apple, naar eigen inzicht, het volgende (laten) uitvoeren:<br>
<br>
<b>(i) reparatie</b> van het Apple-product waarbij nieuwe of gebruikte onderdelen die qua prestaties en betrouwbaarheid gelijk zijn aan nieuwe onderdelen, worden gebruikt, of <br>
<br>
<b>(ii) vervanging</b> van het Apple-product door hetzelfde model (of, met uw toestemming, een product met soortgelijke functionaliteit) samengesteld uit nieuwe en/of eerder gebruikte onderdelen die gelijk zijn aan nieuw voor wat betreft prestaties en betrouwbaarheid, of <br>
<br>
<b>(iii) de aankoopprijs aan u restitueren</b> in ruil voor retournering van uw Apple-product<b>.<br>
<br>
</b>Wanneer een product of onderdeel wordt vervangen of hiervoor restitutie wordt gedaan, wordt het vervangend product of onderdeel uw eigendom en wordt het vervangen of vergoede product of onderdeel eigendom van Apple.<br>
<br>
Op een vervangend onderdeel of product of een gerepareerd Apple-product is de resterende Garantieperiode van het Apple-product van toepassing of een periode van negentig (90) dagen gerekend vanaf de datum van de vervanging of reparatie, indien dit een langere dekking biedt. <br>
<br>
Bij service die wordt aangevraagd in een ander land dan het land van aankoop voor het Apple-product, kan Apple producten en onderdelen repareren of vervangen door vergelijkbare producten of onderdelen die voldoen aan de lokale normen.<br>
<br>
<span class="s1"><b>HET VERKRIJGEN VAN GARANTIESERVICE<br>
<br>
</b></span>Raadpleeg de volgende online informatiebronnen voordat u garantieservice aanvraagt:<br>
<br>
Internationale ondersteuningsinformatie<br>
www.apple.com/nl/support/<br>
<br>
Geautoriseerde Apple-serviceproviders, geautoriseerde Apple-wederverkopers en Apple Stores<br>
locate.apple.com/nl/nl/<br>
<br>
Apple-ondersteuning en -service<br>
support.apple.com/nl-nl/HT201232<br>
<br>
Gratis Apple-support<br>
www.apple.com/nl/support/complimentary/<br>
<br>
Als u geen internettoegang hebt of als het Apple-product nog steeds niet naar behoren functioneert nadat u deze informatiebronnen hebt geraadpleegd, neemt u contact op met een Apple-medewerker of, indien van toepassing, een winkel van Apple zelf (“Apple Store”) of een AASP. Zij kunnen u helpen vast te stellen of uw Apple-product service nodig heeft en zo ja, welke van de volgende garantieserviceopties van Apple van toepassing zijn. <br>
<br>
Voordat garantieservice wordt verleend, kan Apple of een vertegenwoordiger van Apple u verzoeken een aankoopbewijs te overleggen, vragen te beantwoorden die zijn bedoeld om een diagnose van mogelijke problemen vast te stellen en aan te tonen dat u procedures van Apple voor het verkrijgen van garantieservice naleeft, zoals de instructies voor verpakking en verzending van Apple-producten bij de Mail-in Service zoals hieronder beschreven. <br>
<br>
U hoeft niet te bewijzen dat de non-conformiteit waarop de klacht betrekking heeft al bestond op de datum van levering om in aanmerking te komen voor service en ondersteuning onder Apple’s Eenjarige Beperkte Garantie, tenzij dit onverenigbaar zou zijn met de aard van de non-conformiteit.<br>
<br>
<span class="s1"><b>OPTIES VOOR GARANTIESERVICE<br>
<br>
</b></span>Apple biedt garantieservice aan via een van de volgende opties:<br>
<br>
<b>(i) Afgifteservice (carry-in-service). </b>Apple kan u vragen uw Apple-product af te leveren bij een Apple Store of AASP-locatie die carry-in service aanbiedt. Uw Apple-product kan voor service worden opgestuurd naar een Apple Repair Service (“ARS”). Zodra u bericht krijgt dat de service is uitgevoerd, haalt u het Apple-product op bij de Apple Retail of AASP-locatie, tenzij Apple u informeert dat het Apple-product rechtstreeks naar uw adres wordt gestuurd vanaf de ARS-locatie.<br>
<b><br>
(ii) Opsturen per post/Mail-in Service.</b> Indien Apple ervoor kiest service te verlenen via de mail-in service, stuurt Apple u vooruitbetaalde portostickers en, indien van toepassing, verpakkingsmateriaal evenals instructies over de wijze waarop u het Apple-product moet verpakken en adresseren, zodat u het Apple-product kunt opsturen naar een ARS- of AASP-locatie. Zodra de service is uitgevoerd, wordt het Apple-product vanuit de ARS- of AASP-locatie naar uw adres teruggestuurd. Apple betaalt de verzending vanaf en naar uw locatie als u alle instructies voor het verpakken en versturen van het Apple-product opvolgt.<b><br>
</b><br>
<b>(iii) Do-it-Yourself (“DIY”) service.</b> Bij DIY-service levert Apple een vervangend product of eenvoudig te vervangen onderdelen of accessoires van een product, bijvoorbeeld een muis of toetsenbord, die zonder gereedschap kunnen worden vervangen. <span class="s1">Opmerking:</span> Apple is niet aansprakelijk voor eventuele arbeidskosten die u maakt in verband met de DIY-service. Indien u meer hulp nodig hebt bij het vervangen, kunt u contact opnemen met Apple op onderstaand telefoonnummer of kunt u een Apple Store of AASP-locatie bezoeken. Indien Apple kiest voor DIY-service, is de volgende procedure van toepassing: <br>
<br>
(a) Service waarbij het vervangen product, onderdeel of accessoire naar Apple moet worden teruggestuurd: Apple kan u hiervoor vragen een creditcardautorisatie af te geven als waarborg ter waarde van de verkoopprijs van het vervangende product, onderdeel of accessoire plus eventuele verzendkosten. U ontvangt van Apple een vervangend product, onderdeel of accessoire, zo nodig met instructies voor installatie, en eventuele voorwaarden voor de retournering van het vervangen product of onderdeel. Indien u de instructies opvolgt, trekt Apple de creditcardautorisatie in zodat de kosten voor het product of onderdeel en de verzendkosten van en naar uw adres niet bij u in rekening worden gebracht. Indien u het vervangen product, onderdeel of accessoire niet overeenkomstig de instructies retourneert of een vervangen product, onderdeel of accessoire terugstuurt dat niet in aanmerking komt voor service, belast Apple uw creditcard met het geautoriseerde bedrag. Indien u niet in staat bent een creditcardautorisatie af te geven, komt u mogelijk niet in aanmerking voor deze service en zal Apple andere serviceopties voorstellen.<br>
<br>
(b) Service waarbij het vervangen product, onderdeel of accessoire niet naar Apple hoeft worden teruggestuurd: Apple stuurt u kosteloos een vervangend product, onderdeel of accessoire, zo nodig met instructies voor installatie, en eventuele verwijderingsinstructies voor het vervangen product, onderdeel of accessoire. <br>
<br>
<span class="s1"><b>BEPERKING VAN AANSPRAKELIJKHEID</b></span><span class="s5"><b><br>
<br>
</b></span><b>A) Gehele overeenkomst:<span class="Apple-converted-space">  </span></b>behalve de consumentenrechten waarop u aanspraak kunt maken zoals beschreven aan het begin van dit document, zijn alle garanties, voorwaarden en andere bepalingen die niet in dit garantiedocument worden beschreven, uitgesloten van Apple’s Eenjarige Beperkte Garantie.<span class="s5"><b><br>
<br>
</b></span>Voor zover deze garanties, voorwaarden en andere bepalingen niet kunnen worden uitgesloten, worden ze, voor zover dit wettelijk is toegestaan, beperkt tot de duur van Apple’s Eenjarige Beperkte Garantie en, naar inzicht van Apple, de garantieserviceopties die zijn beschreven onder het kopje <i>‘Wat doet Apple als u een garantieclaim indient?’</i>.<br>
<br>
In sommige landen wordt beperking van de geldigheidsduur van dergelijke garanties, voorwaarden en/of geïmpliceerde bepalingen niet toegestaan, zodat de hierboven beschreven beperkingen mogelijk niet voor u gelden.<br>
<br>
<b>B) Disclaimer in verband met gegevens:<br>
<br>
</b>Apple wijst elke verklaring en/of garantie van de hand dat Apple in staat is om onder deze garantie Apple-producten te repareren of te vervangen zonder risico tot en/of verlies ten aanzien van informatie en/of data die op het Apple-product zijn opgeslagen. <br>
<br>
<b>C) Beperking van aansprakelijkheid:<br>
</b><br>
i) Onder voorbehoud van paragraaf ii) en iii) hieronder en voor zover dit wettelijk is toegestaan, wordt de maximale aansprakelijkheid van Apple die voortvloeit uit en/of verband houdt met Apple’s Eenjarige Beperkte Garantie, hetzij op basis van overeenkomst, onrechtmatige daad (waaronder nalatigheid), of anderszins ten aanzien van de uitvoering of voorgenomen uitvoering van deze garantie beperkt tot de levering (op haar kosten en naar haar keuze) van de garantieserviceopties die hierboven zijn beschreven onder het kopje <i>‘Wat doet Apple als u een garantieclaim indient?’</i>.<br>
<br>
ii) In geen geval is Apple aansprakelijk voor:<br>
<br>
a) verlies van winst; of<br>
<br>
b) verlies van zaken; of<br>
<br>
c) verlies van goodwill en/of soortgelijke verliezen;<br>
<br>
d) verlies van verwachte besparingen;<br>
<br>
e) verlies van goederen;<br>
<br>
f) verlies van contracten;<br>
<br>
g) verlies van gebruik;<br>
<br>
h) verlies of beschadiging van gegevens of nformative;<br>
<br>
i) bijzondere schade, indirecte schade of gevolgschade of puur economische verliezen, kosten, schade of onkosten.<br>
<br>
iii) De bepalingen in paragraaf i) en ii) hierboven zijn niet van toepassing op vorderingen in verband met overlijden of lichamelijk letsel, fraude of bedrog en/of enige andere aansprakelijkheid die bij wet niet kan worden beperkt of uitgesloten. <br>
<br>
<span class="s1"><b>ALGEMEEN</b></span><br>
<br>
Apple wederverkopers, vertegenwoordigers of werknemers van Apple zijn niet bevoegd deze garantie te wijzigen, te verlengen of uit te breiden. <br>
<br>
Indien enige bepaling onwettig of niet-afdwingbaar is, zal deze bepaling niet langer deel uitmaken van deze garantie en zullen de overige bepalingen niettemin bindend en afdwingbaar zijn. <br>
<br>
Deze garantie wordt beheerst door en zal uitgelegd worden volgens het recht van het land waarin de aankoop van het Apple Product plaatsvond. <br>
<br>
© 2016 Apple Inc. Alle rechten voorbehouden. Apple en het Apple-logo zijn handelsmerken van Apple Inc., die zijn gedeponeerd in de Verenigde Staten en andere landen.<br>
<br>
071816-Netherlands-Universal-Warranty-v1.2</p>
</body>
</html>
