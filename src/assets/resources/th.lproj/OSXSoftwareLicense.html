<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1504">
  <style type="text/css">
    p.p1 {margin: 0.0px 0.0px 0.0px 0.0px; font-size: 10.0px; font-family: -apple-system, Thonburi, HelveticaNeue, LucidaGrande}
    p.p2 {margin: 0.0px 0.0px 0.0px 0.0px; font-size: 10.0px; font-family: -apple-system, Thonburi, HelveticaNeue, LucidaGrande; min-height: 14.0px}
    p.p3 {margin: 0.0px 0.0px 0.0px 24.0px; font-size: 10.0px; font-family: -apple-system, Thonburi, HelveticaNeue, LucidaGrande}
    span.s1 {text-decoration: underline}
  </style>
</head>
<body>
<p class="p1">ภาษาไทย</p>
<p class="p2"><br></p>
<p class="p1">Apple Inc.</p>
<p class="p1">สัญญาอนุญาตให้ใช้สิทธิในซอฟต์แวร์สำหรับ macOS Sierra<span class="Apple-converted-space"> </span></p>
<p class="p1">สำหรับใช้กับระบบยี่ห้อ Apple</p>
<p class="p2"><br></p>
<p class="p1"><span class="s1">โปรดอ่านสัญญาอนุญาตให้ใช้สิทธิในซอฟต์แวร์นี้ (“ใบอนุญาตให้ใช้สิทธิ”) อย่างรอบคอบก่อนใช้ซอฟต์แวร์ ของ Apple<span class="Apple-converted-space">  </span>โดยการใช้ซอฟต์แวร์ของ Apple ท่านตกลงที่จะผูกพันตามข้อกำหนดของใบอนุญาตให้ใช้สิทธินี้ ถ้าท่านไม่ตกลงตามข้อกำหนดของใบอนุญาตให้ใช้สิทธินี้ อย่าติดตั้งและหรือใช้ซอฟต์แวร์ของ Apple และถ้าให้เลือก “ตกลง” หรือ “ไม่ตกลง” ตามข้อกำหนด ให้กด “ไม่ตกลง”<span class="Apple-converted-space">  </span>ถ้าท่านได้ซอฟต์แวร์ของ Apple มาโดยเป็นส่วนหนึ่งในการจัดซื้อฮาร์ดแวร์ Apple และท่านไม่ตกลงตามข้อกำหนดของใบอนุญาตให้ใช้สิทธินี้ ท่านสามารถส่งคืนชุดฮาร์ดแวร์ซอฟต์แวร์ของ Apple ทั้งชุดภายในระยะเวลาส่งคืนให้แก่ร้าน Apple หรือผู้จัดจำหน่ายรับอนุญาตที่ท่านได้รับชุดฮาร์ดแวร์ซอฟต์แวร์ของ Apple มาเพื่อขอเงินคืนได้ตามนโยบายการคืนเงินของ Apple ซึ่งปรากฏใน <a href="http://www.apple.com/legal/sales_policies/">http://www.apple.com/legal/sales_policies/</a><span class="Apple-converted-space">  </span>ท่านต้องส่งชุดฮาร์ดแวร์ซอฟต์แวร์คืนทั้งชุดจึงจะได้รับเงินคืน</span></p>
<p class="p2"><span class="s1"></span><br></p>
<p class="p1"><span class="s1">ข้อความสำคัญ<span class="Apple-converted-space">  </span>เท่าที่ซอฟต์แวร์นี้อาจใช้ ทำซ้ำ ปรับ ตีพิมพ์ หรือเผยแพร่สิ่งต่าง ๆ ได้ ท่านได้รับอนุญาตให้ทำซ้ำ ปรับ ตีพิมพ์ และเผยแพร่เฉพาะสิ่งที่ไม่มีลิขสิทธิ์ สิ่งที่ท่านเป็นเจ้าของลิขสิทธิ์ หรือสิ่งที่ท่านมีอำนาจหรือกฎหมายอนุญาตให้ท่านทำซ้ำ ปรับ ตีพิมพ์ และเผยแพร่เท่านั้น<span class="Apple-converted-space">  </span>ถ้าท่านไม่มั่นใจเกี่ยวกับสิทธิของท่านที่จะทำสำเนา ปรับ ตีพิมพ์ หรือเผยแพร่สิ่งใด ท่านควรติดต่อที่ปรึกษากฎหมายของท่าน</span></p>
<p class="p2"><span class="s1"></span><br></p>
<p class="p1"><span class="s1">1. ทั่วไป</span></p>
<p class="p1">ก. ซอฟต์แวร์ของ Apple (รวมทั้งรหัสบูตรอม) ซอฟต์แวร์ใด ๆ ของบุคคลภายนอก เอกสาร ตัวประสานเชื่อมต่อต่างๆ เนื้อหา สมุดแบบอักษร และข้อมูลใดๆ ที่มีมาพร้อมกับใบอนุญาตให้ใช้สิทธินี้ไม่ว่าจะติดตั้งไว้ก่อนแล้วในฮาร์ดแวร์ยี่ห้อ Apple ในดิสก์ รอม หรือสื่ออื่นใดหรือแบบอื่นใด (เรียกรวมกันว่า “ซอฟต์แวร์ของ Apple”) เป็นซอฟต์แวร์ที่ Apple Inc. (“Apple”) อนุญาตให้ท่านใช้สิทธิ ไม่ได้ขายให้แก่ท่าน โดยอนุญาตให้ใช้ตามข้อกำหนดของใบอนุญาตให้ใช้สิทธินี้เท่านั้น<span class="Apple-converted-space">  </span>Apple และหรือผู้ให้ใช้สิทธิของ Apple ยังคงเป็นเจ้าของกรรมสิทธิ์ในตัวซอฟต์แวร์ของ Apple และขอสงวนสิทธิทั้งปวงที่มิได้ให้ไว้แก่ท่านโดยชัดแจ้ง ท่านตกลงว่าข้อกำหนดของใบอนุญาตให้ใช้สิทธินี้จะใช้บังคับกับผลิตภัณฑ์ซอฟต์แวร์แอพพลิเคชั่นยี่ห้อ Apple ใดๆ ที่อาจติดตั้งล่วงหน้าอยู่ในฮาร์ดแวร์ยี่ห้อ Apple ของท่าน เว้นแต่ผลิตภัณฑ์ดังกล่าวจะมีใบอนุญาตให้ใช้สิทธิแยกต่างหาก ซึ่งในกรณีเช่นนั้น ท่านตกลงว่าให้ข้อกำหนดของใบอนุญาตให้ใช้สิทธินั้นใช้บังคับกับการใช้ผลิตภัณฑ์ดังกล่าวของท่าน</p>
<p class="p2"><br></p>
<p class="p1">ข. Apple อาจใช้ดุลยพินิจจัดให้มีอัปเกรดหรืออัปเดตของซอฟต์แวร์ของ Apple ในอนาคตสำหรับคอมพิวเตอร์ยี่ห้อ Apple ของท่านได้<span class="Apple-converted-space">    </span>อัปเกรดและอัปเดต (ถ้ามี) ไม่จำเป็นต้องมีลักษณะการใช้งานซอฟต์แวร์ทุกลักษณะในปัจจุบันหรือลักษณะการใช้งานใหม่ที่ Apple เปิดตัวสำหรับคอมพิวเตอร์ยี่ห้อ Apple รุ่นใหม่กว่าเดิมหรือรุ่นอื่น<span class="Apple-converted-space">  </span>ข้อกำหนดของใบอนุญาตให้ใช้สิทธินี้ใช้บังคับแก่อัปเกรดหรืออัปเดตซอฟต์แวร์ใด ๆ ที่ Apple จัดให้ซึ่งใช้แทนและหรือเสริมผลิตภัณฑ์ซอฟต์แวร์ของ Apple ตัวเดิม เว้นแต่อัปเกรดหรืออัปเดตนั้นจะมีใบอนุญาตให้ใช้สิทธิแยกต่างหาก ซึ่งในกรณีเช่นนั้น ให้บังคับตามข้อกำหนดของใบอนุญาตให้ใช้สิทธินั้น</p>
<p class="p2"><br></p>
<p class="p1">ค. กรรมสิทธิ์และสิทธิในทรัพย์สินทางปัญญาในเนื้อหาใด ๆ ที่แสดงโดยหรือเข้าถึงผ่านซอฟต์แวร์ของ Apple ย่อมตกแก่เจ้าของเนื้อหานั้น ๆ<span class="Apple-converted-space">  </span>เนื้อหาเช่นว่านั้นอาจได้รับการคุ้มครองโดยกฎหมายและสนธิสัญญาว่าด้วยลิขสิทธิ์หรือทรัพย์สินทางปัญญาประเภทอื่นและอาจอยู่ภายใต้บังคับข้อกำหนดการใช้ของบุคคลภายนอกซึ่งเป็นผู้ให้เนื้อหานั้นได้<span class="Apple-converted-space">  </span>เว้นแต่จะกำหนดไว้เป็นอย่างอื่นในสัญญาฉบับนี้ ใบอนุญาตให้ใช้สิทธินี้ไม่ให้สิทธิใด ๆ แก่ท่านที่จะใช้เนื้อหานั้นหรือไม่รับประกันว่า เนื้อหานั้นจะยังคงจัดให้ท่านอยู่ต่อไป</p>
<p class="p2"><br></p>
<p class="p1"><span class="s1">2. การใช้สิทธิที่ได้รับอนุญาตและข้อจำกัดในการใช้</span></p>
<p class="p1">ก. <span class="s1">การอนุญาตให้ใช้สิทธิในซอฟต์แวร์ของ Apple ที่ได้ติดตั้งไว้ก่อนและสำเนาซอฟต์แวร์ของ Apple หนึ่งชุด</span><span class="Apple-converted-space">  </span>ภายใต้บังคับข้อกำหนดและเงื่อนไขของใบอนุญาตให้ใช้สิทธินี้ เว้นแต่ท่านจะได้รับซอฟต์แวร์ของ Apple จากร้าน Mac App Store หรือโดยการดาวน์โหลดอัตโนมัติ หรือตามสัญญาอนุญาตให้ใช้สิทธิแบบปริมาณมาก สัญญาบำรุงรักษา หรือหนังสือสัญญาอื่นจาก Apple ท่านได้รับอนุญาตอย่างจำกัดและไม่เด็ดขาดให้ติดตั้ง ใช้ และใช้งานสำเนาซอฟต์แวร์ของ Apple หนึ่ง (1) ชุด กับคอมพิวเตอร์ยี่ห้อ Apple เครื่องเดียวในแต่ละครั้ง เช่น ข้อกำหนดของใบอนุญาตให้ใช้สิทธิสำหรับสำเนาชุดเดียวเหล่านี้จะบังคับใช้แก่ท่าน ถ้าท่านได้รับซอฟต์แวร์ของ Apple ซึ่งติดตั้งไว้ก่อนในฮาร์ดแวร์ยี่ห้อ Apple</p>
<p class="p2"><br></p>
<p class="p1">ข. <span class="s1">ใบอนุญาตให้ใช้สิทธิของร้าน Mac App Store</span> ถ้าท่านได้รับใบอนุญาตให้ใช้สิทธิสำหรับซอฟต์แวร์ของ Apple จากร้าน Mac App Store หรือโดยการดาวน์โหลดอัตโนมัติแล้ว ภายใต้บังคับข้อกำหนดและเงื่อนไขของใบอนุญาตให้ใช้สิทธินี้และตามที่กฎการใช้ของร้าน Mac App Store ซึ่งระบุไว้ในข้อกำหนดและเงื่อนไขของร้าน App Store (<a href="http://www.apple.com/legal/internet-services/itunes/ww/">http://www.apple.com/legal/internet-services/itunes/ww/</a>) (“กฎการใช้”) อนุญาตให้ทำได้ ท่านได้รับอนุญาตอย่างจำกัดและโดยไม่อาจโอนได้ที่จะกระทำการต่อไปนี้<span class="Apple-converted-space"> </span></p>
<p class="p2"><br></p>
<p class="p3">(1) ดาวน์โหลด ติดตั้ง ใช้ และใช้งานสำเนาซอฟต์แวร์ Apple เพื่อวัตถุประสงค์ส่วนบุคคลที่ไม่ใช่ในเชิงการค้า หนึ่ง (1) ชุดโดยตรงกับคอมพิวเตอร์ยี่ห้อ Apple แต่ละเครื่องที่ใช้งานระบบปฏิบัติการ OS X El Capitan, OS X Yosemite, OS X Mavericks, OS X Mountain Lion หรือ OS X Lion (“คอมพิวเตอร์ Mac”)<span class="Apple-converted-space">  </span>ซึ่งท่านเป็นเจ้าของหรือควบคุมอยู่</p>
<p class="p2"><br></p>
<p class="p3">(2) ในกรณีที่ท่านเป็นองค์กรธุรกิจหรือสถาบันการศึกษา ดาวน์โหลด ติดตั้ง ใช้ และใช้งานสำเนาซอฟต์แวร์ Apple หนึ่ง (1) ชุดเพื่อ (ก) บุคคลธรรมดาคนเดียวใช้กับคอมพิวเตอร์ Mac แต่ละเครื่องซึ่งท่านเป็นเจ้าของหรือควบคุมอยู่<span class="Apple-converted-space">  </span>หรือ (2) บุคคลธรรมดาหลายคนใช้กับคอมพิวเตอร์ที่ใช้ร่วมกันเครื่องเดียวซึ่งท่านเป็นเจ้าของหรือควบคุมอยู่<span class="Apple-converted-space">  </span>เช่น ให้พนักงานคนเดียวเท่านั้นที่สามารถใช้ซอฟต์แวร์ของ Apple กับทั้งคอมพิวเตอร์ Macแบบเดสก์ท็อปของพนักงานและคอมพิวเตอร์ Mac แบบแล็ปท็อป หรือนักศึกษาหลายคนอาจเวียนกันใช้ซอฟต์แวร์ของ Apple กับคอมพิวเตอร์ Macหนึ่งเครื่องซึ่งตั้งอยู่ที่ศูนย์ทรัพยากรข้อมูลหรือห้องสมุดได้ และ</p>
<p class="p2"><br></p>
<p class="p3">(3) ดาวน์โหลด ใช้ และใช้งานสำเนาซอฟต์แวร์ของ Apple จำนวนสอง (2) ชุดหรือสอง (2)ครั้ง ภายในระบบปฏิบัติการแบบเสมือนกับคอมพิวเตอร์ Mac แต่ละเครื่องที่ท่านเป็นเจ้าของหรือควบคุมอยู่ ซึ่งได้มีการใช้งานซอฟต์แวร์ของ Apple อยู่แล้ว<span class="Apple-converted-space">  </span>สำหรับวัตถุประสงค์เพื่อ (ก) การพัฒนาซอฟต์แวร์ (ข) การทดสอบระหว่างการพัฒนาซอฟต์แวร์ (ค) การใช้เซิร์ฟเวอร์ macOS หรือ (ง) การใช้งานส่วนบุคคลที่ไม่ใช่เชิงพาณิชย์</p>
<p class="p2"><br></p>
<p class="p1">การอนุญาตที่ระบุไว้ในข้อ 2 ข.(3)<span class="Apple-converted-space">  </span>ข้างต้นนี้ไม่อนุญาตให้ท่านใช้สำเนาหรือครั้งแบบเสมือนของซอฟต์แวร์ของ Apple ไปในทางที่เกี่ยวกับเซอร์วิสบูโร ไทม์แชริง เทอร์มินอลแชริง หรือบริการประเภทอื่น ๆ อันคล้ายคลึงกัน</p>
<p class="p2"><br></p>
<p class="p1">ค. <span class="s1">ใบอนุญาตให้ใช้สิทธิแบบปริมาณมากหรือในการบำรุงรักษา</span><span class="Apple-converted-space">  </span>ถ้าท่านได้รับซอฟต์แวร์ของ Apple ตามโครงการอนุญาตให้ใช้สิทธิแบบปริมาณมากหรือในการบำรุงรักษากับ Apple ข้อกำหนดในใบอนุญาตให้ใช้สิทธิแบบปริมาณมากหรือในการบำรุงรักษาของท่านจะกำหนดจำนวนสำเนาซอฟต์แวร์ของ Apple ที่ท่านได้รับอนุญาตให้ดาวน์โหลด ติดตั้ง ใช้ และใช้งานกับคอมพิวเตอร์ยี่ห้อ Apple ซึ่งท่านเป็นเจ้าของหรือควบคุมอยู่ได้<span class="Apple-converted-space">  </span>เว้นแต่ Apple จะทำหนังสือตกลงเป็นอย่างอื่น ข้อกำหนดและเงื่อนไขอื่น ๆ ทั้งปวงของใบอนุญาตให้ใช้สิทธินี้ ให้บังคับแก่การที่ท่านใช้ซอฟต์แวร์ของ Apple ที่ได้มาตามใบอนุญาตให้ใช้สิทธิแบบปริมาณมากหรือในการบำรุงรักษาด้วย</p>
<p class="p2"><br></p>
<p class="p1">ง. <span class="s1">ข้อกำหนดระบบ;Apple ID</span> โปรดทราบว่า ซอฟต์แวร์ของ Apple ใช้ได้กับฮาร์ดแวร์ยี่ห้อ Apple ที่เป็นไปตามข้อกำหนดระบบที่กำหนดไว้ตามที่ Apple แจ้งมาเท่านั้น<span class="Apple-converted-space">  </span>นอกจากนี้ ในการใช้และเข้าถึงลักษณะการใช้งานบางลักษณะของซอฟต์แวร์ของ Apple และบริการ (ตามที่นิยามไว้ในข้อ 5) บางประเภท ท่านอาจต้องขอรับส่วนประกอบชื่อผู้ใช้และรหัสผ่านที่มีเอกลักษณ์ซึ่งเรียกว่า Apple ID</p>
<p class="p2"><br></p>
<p class="p1">จ. <span class="s1">สมุดแบบอักษร </span>ภายใต้ข้อกำหนดและเงื่อนไขของใบอนุญาตให้ใช้สิทธินี้ ท่านอาจใช้สมุดแบบอักษรที่อยู่ในซอฟต์แวร์ของ Apple เพื่อแสดงและพิมพ์เนื้อหาระหว่างใช้งานซอฟต์แวร์ของ Apple ได้ อย่างไรก็ตาม ท่านจะใช้สมุดแบบอักษรกับเนื้อหาได้ต่อเมื่อข้อจำกัดสิทธิในการใช้สมุดแบบอักษรที่เกี่ยวข้องและแนบมาด้วยอนุญาตให้ทำได้<span class="Apple-converted-space">  </span>ข้อจำกัดสิทธิในการใช้นี้สามารถตรวจสอบได้ที่เมนูสมุดแบบอักษร/แสดงตัวอย่าง/แสดงรายละเอียดแบบอักษร</p>
<p class="p2"><br></p>
<p class="p1">ฉ. <span class="s1">เสียง</span><span class="Apple-converted-space">  </span>ภายใต้ข้อกำหนดและเงื่อนไขของใบอนุญาตให้ใช้สิทธินี้ ท่านอาจใช้เสียงระบบที่อยู่ในซอฟต์แวร์ของ Apple (“เสียงระบบ”) (1) ขณะใช้งานซอฟต์แวร์ของ Apple และ (2) เพื่อสร้างเนื้อหาและโครงการที่เป็นของท่านเองแต่ต้นสำหรับท่านใช้เพื่อวัตถุประสงค์ส่วนบุคคลโดยมิใช่เพื่อการค้า<span class="Apple-converted-space">  </span>ใบอนุญาตให้ใช้สิทธินี้ไม่อนุญาตให้ใช้เสียงระบบโดยประการอื่น รวมทั้ง (แต่ไม่จำกัดเฉพาะ) กรณีนำเสียงระบบใดไปใช้ ทำซ้ำ แสดง ใช้งาน บันทึก ตีพิมพ์ หรือจำหน่ายต่อไม่ว่าเพื่อแสวงหรือไม่แสวงกำไร และไม่ว่าเพื่อสาธารณชนแบ่งกันใช้หรือเพื่อการค้าด้วย</p>
<p class="p2"><br></p>
<p class="p1">ช. <span class="s1">ลักษณะการใช้งานและบริการเสริมของ Photos App</span> แอพพลิเคชั่น Photos ของซอฟต์แวร์ของ Apple (“Photos App”) อาจไม่รองรับรูปแบบข้อมูลวิดีโอหรือภาพถ่ายบางประเภท ผลของการใช้ลักษณะของ Photos App อาจแตกต่างกันไป โดยจะขึ้นอยู่กับลักษณะการใช้งานของกล้องถ่ายรูปของท่าน การประสานข้อมูลภาพถ่ายเข้ากับ Photos App หรือบริการของ Apple หรือของบุคคลภายนอกนั้น อาจส่งผลให้ข้อมูลสูญหาย ภาพกราฟฟิก ดนตรี และธีมในสไลด์โชว์ที่รวมอยู่ใน<span class="Apple-converted-space">  </span>Photos App นั้นมีไว้ใช้เพื่อการใช้งานส่วนบุคคล และมิใช่การใช้งานเชิงพาณิชย์ ในสไลด์โชว์ที่ท่านได้สร้างขึ้นโดยใช้<span class="Apple-converted-space">  </span>Photos App ท่านจะใช้ แยก หรือจำหน่ายภาพถ่าย รูปภาพ ภาพพิมพ์กราฟฟิกส์ งานศิลป์ งานที่เป็นเสียง งานที่เป็นภาพ หรือทรัพย์สินอื่นใดที่มีลักษณะคล้ายคลึงกัน (“ข้อมูลดิจิตอล”) ที่บรรจุอยู่ในหรือจัดทำขึ้นเพื่อเป็นส่วนหนึ่งส่วนใดของ Photos App เพื่อการพาณิชย์หรือเพื่อประการอื่นใดในลักษณะสแตนด์อะโลนมิได้ หรือจะใช้ข้อมูลดิจิตอลนอกเหนือไปจากขอบเขตวัตถุประสงค์การใช้งานในฐานะที่เป็นส่วนหนึ่งของ Photos App มิได้ การพิมพ์จากบริการพิมพ์ของ Apple จะอยู่ภายใต้บังคับของข้อกำหนดและเงื่อนไขของบริการพิมพ์ ซึ่งสามารถตรวจสอบได้ที่ <a href="http://www.apple.com/internetservices/terms/membership_terms.html">http://www.apple.com/internetservices/terms/membership_terms.html</a> บริการพิมพ์ของ Apple อาจไม่มีให้ในทุกพื้นที่ หากท่านต้องการข้อมูลเพิ่มเติม โปรดตรวจสอบค่าพึงใจ (Preferences) และศึกษาจากเอกสารผู้ใช้งานซอฟต์แวร์ของ Apple<span class="Apple-converted-space"> </span></p>
<p class="p2"><br></p>
<p class="p1">ซ. <span class="s1">การเชื่อมต่อเดสก์ท็อปทางไกล</span><span class="Apple-converted-space">  </span>ภายใต้ข้อกำหนดและเงื่อนไขของใบอนุญาตให้ใช้สิทธินี้ เมื่อเชื่อมต่อทางไกลจากคอมพิวเตอร์หรืออุปกรณ์อิเล็กทรอนิกส์อีกตัว (แต่ละตัวเรียกว่า “อุปกรณ์”) ไปยังคอมพิวเตอร์ยี่ห้อ Apple ซึ่งใช้งานซอฟต์แวร์ของ Apple อยู่ (เพื่อวัตถุประสงค์ตามข้อนี้ คอมพิวเตอร์ยี่ห้อ Apple นั้นจะเรียกว่า “Home Mac”) ไม่ว่าโดยใช้ลักษณะการใช้งานแบบสกรีนแชริ่งหรือโดยวิธีอื่นใด</p>
<p class="p2"><br></p>
<p class="p3">(1) อุปกรณ์เพียงหนึ่ง (1) ตัวเท่านั้นที่จะสามารถเชื่อมต่อทางไกลในเวลาหนึ่ง ๆ ได้ ไม่ว่าโดยตรงหรือโดยอ้อม เพื่อควบคุมกราฟิคอลเดสก์ท็อปเซสชั่นของซอฟต์แวร์ของ Apple ซึ่งใช้งานและแสดงอยู่บนHome Mac และ</p>
<p class="p2"><br></p>
<p class="p3">(2) อุปกรณ์จำนวนพอสมควรจะสามารถเชื่อมต่อทางไกลในเวลาเดียวกันได้เฉพาะเพื่อดูกราฟิคอลเดสก์ท็อปเซสชั่นเดียวกันของซอฟต์แวร์ของ Apple ซึ่งใช้งานและแสดงอยู่บนHome Macไปพร้อมกัน ตราบเท่าที่อุปกรณ์เหล่านั้นไม่เข้ามาควบคุมซอฟต์แวร์ของ Apple ไม่ว่าแต่ประการใด แต่</p>
<p class="p2"><br></p>
<p class="p3">(3) อุปกรณ์ยี่ห้อ Apple เพียงหนึ่ง (1) ตัวเท่านั้นที่จะสามารถเชื่อมต่อทางไกลในเวลาหนึ่ง ๆ ได้ ไม่ว่าโดยตรงหรือโดยอ้อม เพื่อควบคุมกราฟิคอลเดสก์ท็อปเซสชั่นต่างหากของซอฟต์แวร์ของ Apple ซึ่งแตกต่างจากที่ใช้งานและแสดงอยู่บนHome Macและการเชื่อมต่อนั้นอาจกระทำได้ผ่านลักษณะการใช้งานแบบสกรีนแชริ่งของซอฟต์แวร์ของ Apple เท่านั้น</p>
<p class="p2"><br></p>
<p class="p1">เว้นแต่ที่อนุญาตไว้โดยชัดแจ้งในข้อ 2 ซ. นี้หรือที่ Apple อนุญาตโดยประการอื่น ท่านตกลงที่จะไม่ใช้ซอฟต์แวร์ของ Appleหรือฟังก์ชั่นการทำงานใดๆ ของซอฟต์แวร์ของ Apple ไปในทางที่เกี่ยวกับเซอร์วิสบูโร ไทม์แชริง เทอร์มินอลแชริง หรือบริการประเภทอื่น ๆ อันคล้ายคลึงกัน ไม่ว่าบริการดังกล่าวจะให้บริการภายในองค์กรของท่าน หรือแก่บุคคลภายนอกหรือไม่ก็ตาม</p>
<p class="p2"><br></p>
<p class="p1">ฌ. <span class="s1">ข้อจำกัดสิทธิอื่น ๆ ในการใช้</span><span class="Apple-converted-space">  </span>การอนุญาตต่าง ๆ ที่ระบุไว้ในใบอนุญาตให้ใช้สิทธินี้ไม่อนุญาตให้ท่านติดตั้ง ใช้ หรือใช้งานซอฟต์แวร์ของ Apple กับคอมพิวเตอร์ที่ไม่ใช่คอมพิวเตอร์ยี่ห้อ Apple และท่านตกลงที่จะไม่กระทำการเช่นนั้นหรือทำให้ผู้อื่นกระทำการเช่นนั้นได้<span class="Apple-converted-space">  </span>เว้นแต่ข้อกำหนดของใบอนุญาตให้ใช้สิทธินี้จะอนุญาตโดยประการอื่นหรือ Apple จะให้อนุญาตโดยประการอื่น (1) ให้มีผู้ใช้รายเดียวเท่านั้นที่สามารถใช้ซอฟต์แวร์ของ Apple ได้ในแต่ละคราว และ (2) ท่านไม่อาจจัดให้มีซอฟต์แวร์ของ Apple บนเครือข่ายที่คอมพิวเตอร์หลายเครื่องสามารถใช้งานหรือใช้ซอฟต์แวร์ของ Apple ในเวลาเดียวกันได้<span class="Apple-converted-space">  </span>ท่านไม่อาจนำซอฟต์แวร์ของ Apple ไปให้เช่า ให้ยืม ขาย จำหน่ายต่อ หรืออนุญาตให้ใช้ช่วงได้</p>
<p class="p2"><br></p>
<p class="p1">ญ. <span class="s1">สำเนาสำรอง</span><span class="Apple-converted-space">  </span>ท่านอาจทำสำเนาซอฟต์แวร์ของ Apple (ไม่รวมรหัสบูตรอมและเฟิร์มแวร์อื่นของ Apple ซึ่งฝังตัวหรือบรรจุไว้โดยประการอื่นในฮาร์ดแวร์ยี่ห้อ Apple) หนึ่งชุดในรูปแบบที่เครื่องอ่านได้เฉพาะเพื่อสำรองข้อมูลเท่านั้น แต่สำเนาเพื่อสำรองข้อมูลนั้นต้องระบุบรรดาข้อความแจ้งลิขสิทธิ์หรือสิทธิความเป็นเจ้าของอื่นๆ ที่ปรากฏในต้นฉบับด้วย<span class="Apple-converted-space">  </span>รหัสบูตรอมและเฟิร์มแวร์ของ Apple นั้น ให้ไว้เพื่อใช้กับฮาร์ดแวร์ยี่ห้อ Apple เท่านั้นและท่านไม่อาจนำรหัสบูตรอมและเฟิร์มแวร์ของ Apple หรือส่วนใด ๆ ของรหัสบูตรอมและเฟิร์มแวร์ของ Apple ไปทำสำเนา ปรับ หรือจำหน่ายต่อได้</p>
<p class="p2"><br></p>
<p class="p1">ฎ. <span class="s1">ผู้ช่วยการโอนย้ายของซอฟต์แวร์ที่มีอยู่</span> <span class="s1">(Migration of Existing Software)</span> ถ้าท่านใช้เซ็ตอัป/ผู้ช่วยการโอนย้ายเพื่อโอนซอฟต์แวร์จากคอมพิวเตอร์ยี่ห้อ Apple เครื่องหนึ่งไปยังคอมพิวเตอร์ยี่ห้อ Apple อีกเครื่องหนึ่ง โปรดจำไว้ว่า การใช้สำเนาต้นฉบับของซอฟต์แวร์ต่อไปอาจเป็นการอันต้องห้ามทันทีที่สำเนาหนึ่งได้โอนไปคอมพิวเตอร์อีกเครื่องแล้ว เว้นแต่ท่านจะมีสำเนาที่ได้รับอนุญาตให้ใช้สิทธิของซอฟต์แวร์นั้นบนคอมพิวเตอร์ทั้งสองเครื่องอยู่แล้ว<span class="Apple-converted-space">  </span>ท่านควรตรวจสอบข้อกำหนดและเงื่อนไขที่ใช้บังคับในสัญญาอนุญาตให้ใช้สิทธิในซอฟต์แวร์ที่เกี่ยวข้อง<span class="Apple-converted-space">  </span>ซอฟต์แวร์และบริการของบุคคลภายนอกอาจไม่สามารถใช้กับซอฟต์แวร์ของ Apple นี้ได้และการติดตั้งซอฟต์แวร์ของ Apple นี้อาจกระทบต่อการมีใช้และการใช้งานได้ของซอฟต์แวร์หรือบริการของบุคคลภายนอกนั้นได้</p>
<p class="p2"><br></p>
<p class="p1">ฏ. <span class="s1">โอเพนซอร์ซ</span><span class="Apple-converted-space">  </span>ส่วนประกอบบางส่วนของซอฟต์แวร์ของ Apple และโปรแกรมประเภทโอเพนซอร์ซของบุคคลภายนอกซึ่งรวมอยู่ในซอฟต์แวร์ของ Apple นั้น Apple ได้จัดหรือจะจัดให้มีอยู่บนเว็บไซต์โอเพนซอร์ซของตน (<a href="http://www.opensou">http://www.opensource.apple.com</a>) (เรียกรวมกันว่า “ส่วนประกอบโอเพนซอร์ซ”)<span class="Apple-converted-space">  </span>ท่านอาจปรับหรือเปลี่ยนได้เฉพาะส่วนประกอบโอเพนซอร์ซนี้ แต่ (1) ซอฟต์แวร์ที่ปรับแล้วจะต้องใช้กับคอมพิวเตอร์ยี่ห้อ Apple ที่ท่านเป็นเจ้าของหรือควบคุมอยู่แทนซอฟต์แวร์ของ Apple ที่ยังไม่ปรับ ตราบเท่าที่คอมพิวเตอร์ Apple แต่ละเครื่องนั้นมีสำเนาซอฟต์แวร์ของ Apple ที่ได้รับอนุญาตให้ใช้สิทธิอย่างถูกต้องบนเครื่อง และ (2) ท่านจะต้องปฏิบัติตามข้อกำหนดของใบอนุญาตให้ใช้สิทธินี้และข้อกำหนดในใบอนุญาตให้ใช้สิทธิใด ๆ ที่ใช้บังคับเกี่ยวกับการใช้ส่วนประกอบโอเพนซอร์ซในประการอื่น ๆ ด้วย<span class="Apple-converted-space">  </span>Apple ไม่มีหน้าที่ให้อัปเดต การบำรุงรักษา การรับประกัน การสนับสนุนด้านเทคนิคหรือด้านอื่น ๆ หรือบริการใด ๆ สำหรับซอฟต์แวร์ของ Apple ที่ปรับแล้ว<span class="Apple-converted-space">  </span>ท่านยอมรับโดยชัดแจ้งว่า ถ้าฮาร์ดแวร์ของ Apple ล้มเหลวหรือเสียหายเพราะปรับส่วนประกอบโอเพนซอร์ซของซอฟต์แวร์ของ Apple ความล้มเหลวหรือความเสียหายนั้นจะไม่ได้รับการคุ้มครองตามข้อกำหนดรับประกันฮาร์ดแวร์ของ Apple</p>
<p class="p2"><br></p>
<p class="p1">ฐ. <span class="s1">ห้ามทำวิศวกรรมย้อนกลับ</span><span class="Apple-converted-space">    </span>ท่านไม่อาจและตกลงที่จะไม่กระทำการต่อไปนี้หรือทำให้ผู้อื่นกระทำการต่อไปนี้ได้ คือ ทำสำเนา (เว้นแต่จะได้รับอนุญาตโดยชัดแจ้งโดยใบอนุญาตให้ใช้สิทธินี้หรือโดยกฎการใช้ ถ้าบังคับใช้แก่ท่านได้) กระจาย ทำวิศวกรรมย้อนกลับ แยกประกอบ หรือพยายามที่จะดึงรหัสต้นฉบับ หรือถอดรหัส หรือแก้ไข หรือสร้างงานอนุพันธ์ของซอฟต์แวร์ของ Apple หรือบริการใดๆ ที่ซอฟต์แวร์ของ Apple หรือส่วนใดๆ ของซอฟต์แวร์ของ Apple จัดให้ (เว้นแต่และเฉพาะเท่าที่กฎหมายที่ใช้บังคับจะห้ามมิให้มีข้อจำกัดใด ๆ ข้างต้นหรือโดยข้อกำหนดของใบอนุญาตให้ใช้สิทธิว่าด้วยการใช้ส่วนประกอบโอเพนซอร์ซซึ่งอาจรวมอยู่กับซอฟต์แวร์ของ Apple)</p>
<p class="p2"><br></p>
<p class="p1">ฑ. <span class="s1">การปฏิบัติตามกฎหมาย</span><span class="Apple-converted-space">  </span>ท่านตกลงที่จะใช้ซอฟต์แวร์ของ Apple และบริการ (ตามที่นิยามไว้ในข้อ 5 ข้างล่างนี้) โดยปฏิบัติตามกฎหมายที่ใช้บังคับทั้งปวง รวมทั้งกฎหมายท้องถิ่นของประเทศหรือภูมิภาคที่ท่านพำนักอยู่หรือที่ท่านดาวน์โหลดหรือใช้ซอฟต์แวร์และบริการของ Apple รูปแบบการใช้งานซอฟต์แวร์ของ Apple และบริการอาจมิได้ถูกจัดทำขึ้นในทุกภาษาหรือในทุกภูมิภาค และรูปแบบการใช้งานบางอย่างอาจแตกต่างกันไปตามภูมิภาค รูปแบบการใช้งานซอฟต์แวร์ของ Apple และบริการบางลักษณะจำเป็นต้องมีการเชื่อมต่ออินเทอร์เน็ต</p>
<p class="p2"><br></p>
<p class="p1">ฒ. <span class="s1">ซอฟต์แวร์บุคคลภายนอก</span><span class="Apple-converted-space">  </span>การเข้าถึงซอฟต์แวร์หรือบริการของบุคคลภายนอกบางรายการ Apple ได้จัดให้เป็นส่วนหนึ่งของชุดซอฟต์แวร์ของ Apple และอาจจัดให้เป็นอัปเกรด อัปเดต หรือส่วนเสริมของซอฟต์แวร์ของ Apple เพื่ออำนวยความสะดวก<span class="Apple-converted-space">  </span>เท่าที่ซอฟต์แวร์ของ Apple มีหรือจัดให้มีการเข้าถึงซอฟต์แวร์หรือบริการใดของบุคคลภายนอก Apple ไม่มีหน้าที่โดยชัดแจ้งหรือโดยปริยายที่จะให้การสนับสนุนด้านเทคนิคหรือด้านอื่น ๆ สำหรับซอฟต์แวร์หรือบริการนั้น<span class="Apple-converted-space">  </span>โปรดติดต่อผู้ขาย ผู้ผลิต หรือผู้ให้บริการซอฟต์แวร์ที่เกี่ยวข้องโดยตรงเพื่อขอรับการสนับสนุนด้านเทคนิคและบริการลูกค้าเกี่ยวกับซอฟต์แวร์ บริการ และหรือผลิตภัณฑ์ของผู้นั้น ๆ</p>
<p class="p2"><br></p>
<p class="p1">ณ. <span class="s1">การอัปเดตอัตโนมัต</span><span class="Apple-converted-space">  </span>ซอฟต์แวร์ของ Apple จะตรวจสอบไปยัง Apple เป็นระยะๆ เกี่ยวกับ การอัปเดตซอฟต์แวร์ของ Apple โดยถ้าการอัปเดต นั้นมีการจัดทำขึ้น การอัปเดตอาจถูกดาวน์โหลดและติดตั้งไปยังคอมพิวเตอร์ของท่าน และอุปกรณ์เชื่อมต่อคอมพิวเตอร์ของท่าน (หากสามารถปรับใช้ได้) โดยอัตโนมัติ <span class="s1">โดยการใช้งานซอฟต์แวร์ของ Apple ท่านตกลงว่า Apple อาจดาวน์โหลดและติดตั้งการอัปเดตอัตฺโนมัติไปยังคอมพิวเตอร์และอุปกรณ์เชื่อมต่อคอมพิวเตอร์ของท่าน</span> ท่านสามารถปิดการใช้งานการอัปเดตอัตโนมัติทั้งหมดพร้อมกันได้ทุกเมื่อ โดยการเปลี่ยนการตั้งค่า การอัปเดตอัตโนมัติซึ่งจะพบอยู่ในตั้งค่าระบบ (System Preferences)</p>
<p class="p2"><br></p>
<p class="p1"><span class="s1">3. การโอน</span></p>
<p class="p1">ก. ถ้าท่านได้รับซอฟต์แวร์ของ Apple ซึ่งติดตั้งไว้ก่อนแล้วในฮาร์ดแวร์ยี่ห้อ Apple สิทธิของท่านในซอฟต์แวร์ของ Apple ที่ได้รับอนุญาตให้ใช้สิทธินั้น ท่านอาจโอนถาวรครั้งเดียว (ในรูปแบบเดิมเช่นที่ Apple จัดให้) ให้แก่ผู้อื่นได้ แต่ (1) ซอฟต์แวร์ของ Apple ต้องโอนไปพร้อมกับฮาร์ดแวร์ยี่ห้อ Apple ของท่าน (2) การโอนต้องรวมซอฟต์แวร์ของ Apple ทั้งหมด รวมทั้งบรรดาส่วนควบของซอฟต์แวร์ของ Apple สิ่งพิมพ์ และใบอนุญาตให้ใช้สิทธินี้ (3) ท่านต้องไม่ยึดถือสำเนาใด ๆ ของซอฟต์แวร์ของ Apple ไม่ว่าทั้งหมดหรือแต่บางส่วน รวมทั้งสำเนาที่เก็บไว้ในคอมพิวเตอร์หรืออุปกรณ์จัดเก็บข้อมูลประเภทอื่น และ (4) ผู้รับซอฟต์แวร์ของ Apple ต้องยอมรับข้อกำหนดและเงื่อนไขของใบอนุญาตให้ใช้สิทธินี้<span class="Apple-converted-space">  </span>เพื่อวัตถุประสงค์แห่งใบอนุญาตให้ใช้สิทธินี้ ถ้า Apple จัดอัปเดตซอฟต์แวร์ของ Apple ให้ (เช่น เวอร์ชั่น 10.11 เป็น 10.11.1) อัปเดตนั้นให้ถือเป็นส่วนหนึ่งของซอฟต์แวร์ของ Apple และไม่อาจโอนแยกต่างหากจากเวอร์ชั่นก่อนอัปเดตของซอฟต์แวร์ของ Apple ได้</p>
<p class="p2"><br></p>
<p class="p1">ข. ถ้าท่านได้รับใบอนุญาตให้ใช้สิทธิในซอฟต์แวร์ของ Apple ของท่านจากร้าน Mac App Store หรือโดยการดาวน์โหลดอัตโนมัติ ใบอนุญาตให้ใช้สิทธินั้นไม่อาจโอนได้<span class="Apple-converted-space">  </span>ถ้าท่านขายฮาร์ดแวร์ยี่ห้อ Apple ให้บุคคลภายนอก ท่านต้องถอดซอฟต์แวร์ของ Apple ออกจากฮาร์ดแวร์ยี่ห้อ Apple ก่อนที่จะดำเนินการเช่นนั้น และท่านอาจปรับระบบของท่านเป็นเวอร์ชั่นของซอฟต์แวร์ระบบปฏิบัติการ Apple ที่มากับฮาร์ดแวร์ Apple ของท่านแต่เดิม (“โอเอส Apple เดิม”) และโอนโอเอส Apple เดิมโดยถาวรพร้อมกับฮาร์ดแวร์ Apple ของท่านได้ แต่ (1) การโอนต้องรวมโอเอส Apple เดิมทั้งหมด รวมทั้งบรรดาส่วนควบของโอเอส Apple เดิม สิ่งพิมพ์ และใบอนุญาตให้ใช้สิทธินี้ (2) ท่านต้องไม่ยึดถือสำเนาใด ๆ ของโอเอส Apple เดิมไม่ว่าทั้งหมดหรือแต่บางส่วน รวมทั้งสำเนาที่เก็บไว้ในคอมพิวเตอร์หรืออุปกรณ์จัดเก็บข้อมูลประเภทอื่น และ (3) ผู้รับโอเอส Apple เดิมต้องอ่านและตกลงยอมรับข้อกำหนดและเงื่อนไขของใบอนุญาตให้ใช้สิทธิในโอเอส Apple เดิม</p>
<p class="p2"><br></p>
<p class="p1">ค. ท่านไม่อาจโอนซอฟต์แวร์ของ Apple ซึ่งปรับหรือเปลี่ยนตามข้อ 2 ฏ. ข้างต้นแล้วได้<span class="Apple-converted-space">  </span>บรรดาส่วนประกอบของซอฟต์แวร์ของ Apple นั้นจัดให้โดยเป็นส่วนหนึ่งของชุดและไม่อาจนำไปแยกออกจากชุดและแจกจ่ายเป็นแอพพลิเคชั่นแบบสแตนด์อะโลนได้<span class="Apple-converted-space">  </span>โปรดระลึกว่าซอฟต์แวร์ของ Apple ที่ให้ไว้พร้อมกับผลิตภัณฑ์ฮาร์ดแวร์ยี่ห้อ Apple ตัวใดตัวหนึ่งอาจไม่สามารถใช้งานกับฮาร์ดแวร์ยี่ห้อ Apple รุ่นอื่นได้</p>
<p class="p2"><br></p>
<p class="p1">ง. สำเนาใด ๆ ของซอฟต์แวร์ของ Apple ซึ่ง Apple อาจจัดให้เพื่อวัตถุประสงค์ในการส่งเสริมการขาย การประเมิน การวินิจฉัย หรือการคืนสภาพย่อมอาจใช้ได้เพื่อวัตถุประสงค์ดังกล่าว เท่านั้นและไม่อาจนำไปขายต่อหรือโอนได้</p>
<p class="p2"><br></p>
<p class="p1"><span class="s1">4. ยินยอมให้ใช้ข้อมูล </span>เมื่อท่านใช้ลักษณะการใช้งานด้านการสื่อสารจำนวนมากของซอฟท์แวร์ของ Apple<span class="Apple-converted-space">  </span>เช่น iMessage และ FaceTimeกับคอมพิวเตอร์ของท่าน ข้อมูล Apple ID ที่ท่านให้ ที่อยู่อีเมลของท่าน การระบุลักษณะที่เฉพาะเจาะจงบางอย่างสำหรับคอมพิวเตอร์ ของท่าน และหมายเลขโทรศัพท์ iPhone ของท่านจะถูกส่งให้แก่ Apple<span class="Apple-converted-space">  </span>เพื่ออนุญาตให้ผู้อื่นเข้าถึงท่านได้ เมื่อท่านใช้ iMessage Apple อาจเก็บข้อความของท่านไว้ในรูปแบบการเข้ารหัสเป็นระยะเวลาที่จำกัดเพื่อให้แน่ใจว่าข้อความจะได้รับการจัดส่ง ท่านอาจปิด FaceTime หรือ iMessage ได้โดยเข้าไปที่การตั้งค่าของ FaceTime หรือ Messages ใน Mac<span class="Apple-converted-space">    </span>ของท่าน ลักษณะการใช้งานบางอย่าง<span class="Apple-converted-space">  </span>เช่น ข้อมูลวินิจฉัยและข้อมูลการใช้ บริการข้อมูลเชิงพื้นที่ Siri การป้อนตามคำบอก และ Spotlight<span class="Apple-converted-space">    </span>อาจจำเป็นต้องมีข้อมูลจากคอมพิวเตอร์ของท่านเพื่อที่จะทำให้ลักษณะการใช้งานดังกล่าวทำงานได้ เมื่อท่านเปิดหรือใช้ลักษณะการใช้งานเหล่านี้ จะมีการให้รายละเอียดเกี่ยวกับว่าข้อมูลใดที่ถูกส่งให้แก่ Apple และข้อมูลดังกล่าวจะถูกใช้อย่างไร ท่านสามารถหาข้อมูลเพิ่มเติมได้โดยการเข้าไปที่ <a href="http://www.apple.com/th/privacy/">http://www.apple.com/th/privacy/</a> ข้อมูลของท่านจะได้รับการปฏิบัติตามนโยบายความเป็นส่วนตัวของ Apple (Apple Privacy Policy) อยู่เสมอ ซึ่งสามารถหาดูได้ที่ <a href="http://www.apple.com/legal/privacy/">http://www.apple.com/legal/privacy/</a></p>
<p class="p2"><br></p>
<p class="p1"><span class="s1">5. บริการและข้อมูลบุคคลภายนอก</span></p>
<p class="p1">ก. <span class="s1">ทั่วไป</span> ซอฟต์แวร์ของ Apple อาจทำให้สามารถเข้าถึง iTunes Store, Mac App Store, Game Center, iCloud, Maps ของ Apple และบริการและเว็บไซต์อื่นๆ ของ Apple และของบุคคลภายนอก (เรียกรวมกันและแยกกนว่า “บริการ”) ได้ การใช้บริการเหล่านี้จะต้องเข้าอินเทอร์เน็ต และในการใช้บริการบางอย่างอาจต้องมี Apple ID และท่านอาจจำเป็นต้องยอมรับข้อกำหนดเพิ่มเติม อีกทั้งยังอาจต้องชำระค่าธรรมเนียมเพิ่มเติมด้วย เมื่อท่านใช้ซอฟต์แวร์นี้ในส่วนที่เกี่ยวกับบัญชี iTunes Store<span class="Apple-converted-space">  </span>บัญชี Apple ID บัญชี<span class="Apple-converted-space">  </span>Game Centerบัญชี iCloud หรือบัญชีประเภทอื่น แสดงว่าท่านตกลงตามเงื่อนไขบริการที่เกี่ยวข้องกับบัญชีนั้น เช่น ข้อกำหนดและเงื่อนไขล่าสุดของ iTunes Store หรือข้อกำหนดและเงื่อนไข Game Center ซึ่งท่านเข้าดูได้ที่ <a href="%22h">http://www.apple.com/legal/internet-services/itunes/ww/</a> หรือข้อกำหนดและเงื่อนไขของ iCloud ซึ่งท่านเข้าดูได้ที่ <a href="http://www.apple.com/legal/internet-services/icloud/ww/">http://www.apple.com/legal/internet-services/icloud/ww/</a> ตามลำดับ</p>
<p class="p2"><br></p>
<p class="p1">ข. หากท่านลงทะเบียนการใช้งาน iCloud ท่านอาจเข้าถึงลักษณะการใช้งานของ iCloud บางอย่างดังเช่น “iCloud Drive” “My Photo Stream” “iCloud Photo Sharing” และ “ค้นหาเครื่อง Mac ของฉัน” ได้โดยตรงจากซอฟต์แวร์ของ Apple โดยท่านรับทราบและตกลงว่าการใช้งาน iCloud และลักษณะการใช้งานดังกล่าวนี้จะต้องอยู่ภายใต้ข้อตกลงและเงื่อนไขล่าสุดของบริการ iCloud ซึ่งท่านเข้าดูได้ที่<span class="Apple-converted-space">  </span><a href="http://www.apple.com/legal/internet-services/icloud/ww/">http://www.apple.com/legal/internet-services/icloud/ww/</a></p>
<p class="p2"><br></p>
<p class="p1">ค. <span class="s1">Maps</span> บริการแผนที่และรูปแบบการใช้งานของซอฟต์แวร์ Apple (“Maps”) รวมทั้งการครอบคลุมของข้อมูลแผนที่อาจแตกต่างกันไปตามภูมิภาค เมื่อท่านใช้ลักษณะการใช้งานเชิงพื้นที่ใน Maps เช่น การค้นหาเกี่ยวกับจราจรและท้องถิ่น ข้อมูลการใช้งานและข้อมูลที่เกี่ยวข้องกับข้อมูลพื้นที่อันหลากหลายอาจถูกส่งไปที่ Apple รวมถึงข้อมูลเชิงพื้นที่ทางภูมิศาสตร์ของคอมพิวเตอร์ของท่าน เพื่อที่จะดำเนินการตามคำร้องขอของท่านและช่วยพัฒนา Maps โดยข้อมูลเชิงพื้นที่และข้อมูลการใช้งานดังกล่าวจะจัดเก็บโดย Apple ในรูปแบบซึ่งไม่ระบุตัวท่านเป็นการเฉพาะเจาะจง <span class="s1">โดยการใช้งาน Maps นี้ท่านตกลงและยินยอมให้ Apple ตลอดจนบริษัทย่อยและตัวแทน ส่งผ่านข้อมูล เก็บรวบรวมข้อมูล เก็บรักษาข้อมูล ประมวลผล และนำข้อมูลไปใช้งาน เพื่อที่จะจัดทำและพัฒนาการใช้งานและบริการของ Maps และผลิตภัณฑ์และการบริการอื่นๆ ของ Apple ให้ดียิ่งขึ้น<span class="Apple-converted-space"> </span></span> Apple อาจให้ข้อมูลดังกล่าวในรูปแบบรวมหรือที่ไม่ระบุตัวตนเป็นการส่วนบุคคล แก่หุ้นส่วนและผู้ได้รับอนุญาตให้ใช้สิทธิของตนเองเพื่อช่วยในการปรับปรุงแผนที่หรือผลิตภัณฑ์และบริการเชิงพื้นที่ของบุคคลดังกล่าว ท่านอาจปิดการใช้งานเชิงพื้นที่ของ Maps ได้โดยการไปที่การตั้งค่าบริการเชิงพื้นที่ในคอมพิวเตอร์ของท่านและเลือกปิดการตั้งค่าพื้นที่ส่วนบุคคลสำหรับ Maps อย่างไรก็ตามการใช้งานบางอย่างของ Maps อาจไม่สามารถใช้งานได้ถ้าท่านปิดการตั้งค่าบริการเชิงพื้นที่</p>
<p class="p2"><br></p>
<p class="p1">ง. ท่านเข้าใจว่า ในการใช้บริการใดๆ ท่านอาจพบเนื้อหาที่อาจถือว่าหยาบคาย ไม่เหมาะสม หรือน่ารังเกียจ ซึ่งอาจระบุหรือไม่ระบุไว้ว่าเป็นเนื้อหาที่ใช้ภาษาโจ่งแจ้ง และเข้าใจว่า ผลการค้นหาหรือการใส่ยูอาร์แอลอย่างใดอย่างหนึ่งเข้าไปอาจเชื่อมต่อไปยังหรืออ้างไปถึงข้อมูลที่น่ารังเกียจโดยอัตโนมัติหรือโดยไม่ตั้งใจได้ อย่างไรก็ตาม ท่านตกลงที่จะใช้บริการด้วยความเสี่ยงภัยของท่านเอง และ Apple ไม่จำต้องรับผิดต่อท่านเพื่อเนื้อหาที่อาจพบว่าหยาบคาย ไม่เหมาะสม หรือน่ารังเกียจ</p>
<p class="p2"><br></p>
<p class="p1">จ. บริการบางอย่างอาจแสดง มี หรือให้เนื้อหา ข้อมูล สารสนเทศ แอพพลิเคชั่น หรือข้อมูลต่างๆ จากบุคคลภายนอก (“ข้อมูลบุคคลภายนอก”) หรือให้เชื่อมต่อไปยังเว็บไซต์บุคคลภายนอกบางเว็บไซต์ โดยการใช้บริการ ท่านยอมรับและตกลงว่า<span class="Apple-converted-space">  </span>Apple ไม่จำต้องรับผิดชอบตรวจสอบหรือประเมินเนื้อหา ความถูกต้อง ความครบถ้วน ความเหมาะแก่เวลา ความสมบูรณ์ การปฏิบัติตามกฎหมายลิขสิทธิ์ ความชอบด้วยกฎหมาย ความเหมาะสม คุณภาพ หรือลักษณะอื่นใดของข้อมูลบุคคลภายนอกหรือเว็บไซต์นั้น<span class="Apple-converted-space">  </span>Apple<span class="Apple-converted-space">  </span>ตลอดจนเจ้าหน้าที่ บริษัทในเครือ และบริษัทย่อยของ Apple ไม่รับประกันหรือรับรองและไม่รับเอาและจะไม่จำต้องรับผิดหรือรับผิดชอบใดๆ ต่อท่านหรือบุคคลอื่นใดเพื่อบริการบุคคลภายนอก ข้อมูลบุคคลภายนอกหรือเว็บไซต์ใดๆ หรือเพื่อข้อมูล ผลิตภัณฑ์ หรือบริการอื่นใดของบุคคลภายนอก ข้อมูลบุคคลภายนอกและการเชื่อมต่อไปยังเว็บไซต์อื่นนั้น จัดให้เพียงเพื่ออำนวยความสะดวกให้แก่ท่านเท่านั้น</p>
<p class="p2"><br></p>
<p class="p1">ฉ. ทั้ง Apple และผู้ให้บริการเนื้อหาของ Apple จะไม่รับประกันความสามารถในการจัดให้ ความถูกต้อง ความครบถ้วน ความเชื่อถือได้ หรือความทันเวลาของข้อมูลหุ้น บริการแจ้งตำแหน่ง หรือข้อมูลอื่นใดที่บริการใดๆ แสดง ข้อมูลการเงินที่บริการใดๆ แสดงเป็นข้อมูลทั่วไปเท่านั้นและไม่ควรเชื่อถือเป็นคำแนะนำในการลงทุน ก่อนทำธุรกรรมเกี่ยวกับหลักทรัพย์ใดๆ โดยอาศัยข้อมูลที่ได้จากบริการ ท่านควรปรึกษาผู้มีวิชาชีพทางการเงินหรือผู้มีวิชาชีพเกี่ยวกับหลักทรัพย์ซึ่งเป็นผู้มีคุณสมบัติตามกฎหมายที่จะให้คำปรึกษาด้านการเงินหรือเกี่ยวกับหลักทรัพย์ในประเทศหรือภูมิภาคของท่าน<span class="Apple-converted-space">  </span>ข้อมูลเชิงพื้นที่ที่บริการใดๆ จัดให้ รวมทั้งบริการ Maps ของ Apple เป็นการจัดให้เพื่อใช้ค้นหาเส้นทางและ/หรือการวางแผนในเบื้องต้นเท่านั้น มิได้ประสงค์จะให้เชื่อถือในสถานการณ์ที่ต้องการบริการแจ้งตำแหน่งที่แน่ชัดหรือในสถานการณ์ที่บริการแจ้งตำแหน่งที่ผิดพลาด ไม่ถูกต้อง ล่าช้า หรือไม่ครบถ้วนอาจนำไปสู่การเสียชีวิต การบาดเจ็บเสียหายส่วนบุคคล หรือความเสียหายต่อทรัพย์สินหรือสภาพแวดล้อมได้ ท่านตกลงว่า ผลที่ท่านได้รับจากบริการ Maps อาจแตกต่างกันไปจากสภาพท้องถนนหรือภูมิประเทศที่แท้จริง อันเนื่องมาจากปัจจัยที่สามารถส่งผลกระทบต่อความถูกต้องของข้อมูล Maps เช่นปัจจัยดังต่อไปนี้แต่ไม่จำกัดเพียง อากาศ สภาพท้องถนนและจราจร และเหตุการณ์ภูมิรัฐศาสตร์ เพื่อความปลอดภัยของท่าน โปรดให้ความสนใจกับสัญลักษณ์ถนนที่มีการประกาศ และสภาพท้องถนนในเวลาปัจจุบัน และขับรถด้วยความปลอดภัยและกฎจราจร และโปรดทราบว่าทิศทางสำหรับการเดินอาจไม่รวมบาทวิถีหรือทางสำหรับเดินเท้า</p>
<p class="p2"><br></p>
<p class="p1">ช. ในกรณีที่ท่านได้อัพโหลดเนื้อหาใดๆ ผ่านทางการใช้บริการ ท่านรับรองว่าท่านเป็นเจ้าของในสิทธิทั้งปวง หรือมิเช่นนั้นก็ได้รับอนุญาตตามกฎหมายให้อัพโหลดในเนื้อหาดังกล่าว และเนื้อหาดังกล่าวนั้น มิได้ฝ่าฝืนข้อกำหนดการบริการที่ใช้บังคับกับการบริการ ท่านตกลงว่า บริการมีเนื้อหา สารสนเทศ และข้อมูลอันเป็นทรัพยสิทธิซึ่ง Apple เจ้าของไซต์ และหรือผู้ให้ใช้สิทธิของ Apple และหรือเจ้าของไซต์เป็นเจ้าของและได้รับการคุ้มครองโดยกฎหมายทรัพย์สินทางปัญญาและกฎหมายอื่นๆ ที่มีผลใช้บังคับ ซึ่งรวมถึงโดยไม่จำกัดเฉพาะลิขสิทธิ์ และตกลงว่า ท่านจะไม่ใช้เนื้อหา สารสนเทศ หรือข้อมูลอันเป็นทรัพยสิทธินั้นในทางใดๆ ก็ตาม ยกเว้นเพื่อใช้บริการตามที่ได้รับอนุญาตแล้ว หรือในประการใด ๆ อันขัดต่อข้อกำหนดของใบอนุญาตให้ใช้สิทธินี้หรือที่ละเมิดสิทธิในทรัพย์สินทางปัญญาของบุคคลภายนอกหรือ Apple<span class="Apple-converted-space">  </span>บริการนั้น ไม่ว่าส่วนใดๆ ก็ไม่อาจนำไปทำซ้ำในรูปแบบใดหรือโดยวิธีใดได้ ท่านตกลงที่จะไม่แก้ไข ให้เช่า ให้ยืม ขาย จำหน่าย หรือสร้างงานที่เป็นอนุพันธ์โดยอาศัยบริการในลักษณะใดๆ และท่านจะไม่ใช้ประโยชน์จากบริการในทางที่ไม่ได้รับอนุญาต ซึ่งรวมถึงโดยไม่จำกัดเฉพาะการใช้บริการเพื่อส่งไวรัสคอมพิวเตอร์ เวิร์ม ม้าโทรจัน หรือมอลแวร์ประเภทอื่น หรือการเจาะเข้าไปหรือเพิ่มภาระให้แก่ความสามารถของเครือข่าย ท่านตกลงยินยอมด้วยว่าจะไม่ใช้บริการในลักษณะใดๆ เพื่อคุกคาม ทำร้าย ติดตาม ข่มขู่ ดูหมิ่น หรือละเมิดหรือฝ่าฝืนโดยประการอื่นซึ่งสิทธิของบุคคลอื่นใด และตกลงว่า Apple ไม่รับผิดชอบในทางใดๆ เพื่อการใช้ใดๆ ดังกล่าวโดยท่าน หรือเพื่อข้อความหรือการส่งข้อความอันเป็นการคุกคาม การข่มขู่ การดูหมิ่น น่ารังเกียจ ละเมิดสิทธิ หรือผิดกฎหมายซึ่งท่านอาจได้รับเนื่องจากการใช้บริการใดๆ</p>
<p class="p2"><br></p>
<p class="p1">ซ. นอกจากนั้น บริการและข้อมูลบุคคลภายนอกซึ่งอาจเข้าถึง เชื่อมต่อไปยัง หรือแสดงผ่านซอฟต์แวร์ของ Apple มิได้มีให้ไว้ในทุกภาษาหรือมีอยู่ทุกประเทศ <span class="Apple-converted-space">  </span>Apple ไม่ขอรับรองว่า บริการและข้อมูลบุคคลภายนอกดังกล่าวมีความเหมาะสมหรือมีไว้เพื่อใช้เฉพาะพื้นที่ใดๆ เท่าที่ท่านเลือกใช้หรือเข้าถึงบริการหรือข้อมูลบุคคลภายนอกดังกล่าว ท่านทำเช่นนั้นด้วยการริเริ่มของท่านเอง และท่านจะต้องรับผิดชอบในการปฏิบัติตามกฎหมายใดๆ ที่ใช้บังคับ ซึ่งรวมถึงโดยไม่จำกัดเฉพาะกฎหมายท้องถิ่นที่ใช้บังคับและกฎหมายว่าด้วยความเป็นส่วนตัวและการเก็บรวบรวมข้อมูล<span class="Apple-converted-space">  </span>Apple และผู้ให้ใช้สิทธิของตนสงวนสิทธิที่จะเปลี่ยน ระงับ ย้ายออก หรือทำให้เข้าถึงบริการใดๆ ไม่ได้ ณ เวลาใดๆ ก็ได้ โดยไม่ต้องแจ้งให้ทราบ ไม่ว่าในกรณีใดๆ<span class="Apple-converted-space">  </span>Apple จะไม่รับผิดต่อการย้ายออก หรือการทำให้เข้าบริการดังกล่าวใดๆ ไม่ได้<span class="Apple-converted-space">  </span>Apple ยังอาจจำกัดการใช้หรือการเข้าถึงบริการบางอย่างอีกด้วยไม่ว่าในกรณีใดโดยไม่ต้องแจ้งให้ทราบหรือต้องรับผิดใด ๆ</p>
<p class="p2"><br></p>
<p class="p1"><span class="s1">6. การสิ้นสุด</span><span class="Apple-converted-space">    </span>ใบอนุญาตให้ใช้สิทธินี้มีผลบังคับไปจนกว่าจะยกเลิก สิทธิของท่านตามใบอนุญาตให้ใช้สิทธินี้จะสิ้นสุดลงโดยอัตโนมัติหรือสิ้นผลแต่โดยประการอื่นโดย Apple ไม่ต้องแจ้งให้ทราบ ถ้าท่านไม่ปฏิบัติตามข้อกำหนดใดของใบอนุญาตให้ใช้สิทธินี้ได้ เมื่อยกเลิกใบอนุญาตให้ใช้สิทธินี้แล้ว ท่านจะต้องหยุดใช้ซอฟต์แวร์ของ Apple ทั้งหมดและทำลายบรรดาสำเนาไม่ว่าทั้งหมดหรือแต่บางส่วนของซอฟต์แวร์ของ Apple<span class="Apple-converted-space">  </span>ใบอนุญาตให้ใช้สิทธินี้ในข้อ 4 5 6 7 8 9 10 12 และ 13 ให้มีผลใช้บังคับต่อไปภายหลังใบอนุญาตให้ใช้สิทธินี้สิ้นสุดลง</p>
<p class="p2"><br></p>
<p class="p1"><span class="s1">7. การปฏิเสธการรับประกัน</span></p>
<p class="p1">ก. ถ้าท่านเป็นลูกค้าซึ่งเป็นผู้บริโภค (ผู้ใช้ซอฟต์แวร์ของ Apple นอกจากในทางประกอบกิจการค้า ธุรกิจ หรือวิชาชีพของท่าน) ท่านอาจมีสิทธิตามกฎหมายในประเทศที่ท่านพำนักอยู่ซึ่งห้ามมิให้กำหนดข้อจำกัดต่อไปนี้เพื่อใช้บังคับแก่ท่าน และในกรณีที่ห้าม ข้อจำกัดนั้นจะไม่ใช้บังคับแก่ท่าน<span class="Apple-converted-space">  </span>สำหรับรายละเอียดเพิ่มเติมเกี่ยวกับสิทธิต่าง ๆ ท่านควรติดต่อหน่วยงานให้คำปรึกษาผู้บริโภคในท้องถิ่น</p>
<p class="p2"><br></p>
<p class="p1">ข. <span class="s1">ท่านยอมรับและตกลงโดยชัดแจ้งว่า เท่าที่กฎหมายที่ใช้บังคับอนุญาตให้ทำได้ การใช้ซอฟต์แวร์ของ Apple และการให้บริการใดที่กระทำโดยหรือเข้าถึงผ่านทางซอฟต์แวร์ของ Apple เป็นความเสี่ยงภัยของท่านเอง และความเสี่ยงภัยทั้งปวงเกี่ยวกับคุณภาพที่พึงพอใจ การทำงาน ความถูกต้อง และความพยายามย่อมตกแก่ท่าน</span></p>
<p class="p2"><span class="s1"></span><br></p>
<p class="p1">ค. <span class="s1">เท่าที่กฎหมายอนุญาตให้ทำได้ ซอฟต์แวร์ของ Apple และบริการต่าง ๆ นั้น จัดให้ “ตามสภาพ” และ “ตามที่มี” พร้อมกับข้อบกพร่องทั้งปวงโดยไม่มีการรับประกันแต่ประการใดทั้งสิ้น และ Apple และผู้ให้ใช้สิทธิของ Apple<span class="Apple-converted-space">  </span>(รวมเรียกว่า “Apple” เพื่อวัตถุประสงค์ของข้อ 7 และข้อ 8) ขอปฏิเสธการรับประกันและเงื่อนไขทั้งปวงในส่วนที่เกี่ยวกับซอฟต์แวร์ของ Apple และบริการ ไม่ว่าโดยชัดแจ้ง โดยปริยาย หรือตามกฎหมาย ซึ่งรวมถึงโดยไม่จำกัดเฉพาะการรับประกันโดยปริยายและหรือสภาพซื้อขายได้ คุณภาพที่น่าพึงพอใจ หรือความเหมาะแก่การใดการหนึ่ง ความถูกต้อง การใช้โดยสงบ และการไม่ละเมิดสิทธิของบุคคลภายนอก</span></p>
<p class="p2"><span class="s1"></span><br></p>
<p class="p1">ง. <span class="s1">Apple ไม่รับประกันการปราศจากการรบกวนการใช้ซอฟต์แวร์ของ Apple และบริการของท่าน และไม่รับประกันว่า ฟังก์ชันการใช้งานที่มีอยู่ในซอฟต์แวร์ของ Apple หรือบริการที่ซอฟต์แวร์ของ Appleให้หรือจัดให้ จะตอบสนองความต้องการของท่านได้ หรือปฏิบัติการของซอฟต์แวร์ของ Apple หรือบริการจะไม่ถูกขัดขวางหรือไม่มีข้อผิดพลาด หรือบริการใดจะยังคงมีอยู่ต่อไป หรือซอฟต์แวร์ของ Apple หรือบริการจะเข้ากันได้หรือทำงานร่วมกันได้กับซอฟต์แวร์ แอพพลิเคชั่น หรือบริการของบุคคลภายนอกใดๆ หรือความชำรุดบกพร่องในซอฟต์แวร์ของ Apple หรือบริการจะได้รับการแก้ไข การติดตั้งซอฟต์แวร์ของ Apple นี้อาจกระทบการมีให้บริการและความสามารถในการใช้ของซอฟต์แวร์บุคคลภายนอก แอพพลิเคชั่น หรือบริการของบุคคลภายนอก ตลอดจนผลิตภัณฑ์และบริการของ Apple</span></p>
<p class="p2"><span class="s1"></span><br></p>
<p class="p1">จ. <span class="s1">ท่านยอมรับด้วยว่า ซอฟต์แวร์ของ Apple และบริการมิได้มุ่งให้หรือเหมาะสำหรับใช้ในสถานการณ์หรือสภาพแวดล้อมต่างๆ ที่ความล้มเหลว ความล่าช้า ความผิดพลาด หรือความไม่ถูกต้องในเนื้อหา ข้อมูล หรือสารสนเทศที่ซอฟต์แวร์ของ Apple หรือบริการจัดให้อาจจะนำไปสู่การเสียชีวิต การบาดเจ็บเสียหายส่วนบุคคล หรือความเสียหายทางกายภาพหรือสภาพแวดล้อมอย่างร้ายแรง ซึ่งรวมถึงโดยไม่จำกัดเฉพาะการปฏิบัติการของโรงงานนิวเคลียร์ การนำทางการบินของเครื่องบิน หรือระบบสื่อสารต่างๆ<span class="Apple-converted-space">  </span>การควบคุมการจราจรทางอากาศ ระบบกู้ชีพ และระบบอาวุธ</span></p>
<p class="p2"><span class="s1"></span><br></p>
<p class="p1">ฉ. <span class="s1">สารสนเทศหรือคำแนะนำที่ Apple หรือผู้แทนที่ได้รับอนุญาตได้ให้ไว้โดยวาจาหรือเป็นหนังสือไม่ก่อให้เกิดการรับประกัน ถ้าพิสูจน์ได้ว่า ซอฟแวร์ของ Apple หรือบริการชำรุดบกพร่อง ท่านเป็นผู้รับภาระค่าใช้จ่ายทั้งปวงที่จำเป็นแก่การบริการ การซ่อมแซม หรือการแก้ไข บางประเทศไม่อนุญาตให้ยกเว้นการรับประกันโดยปริยายหรือจำกัดสิทธิผู้บริโภคตามกฎหมายที่ใช้บังคับ ดังนั้น การยกเว้นและจำกัดข้างต้นจะไม่นำมาใช้แก่ท่าน</span></p>
<p class="p2"><span class="s1"></span><br></p>
<p class="p1"><span class="s1">8. การจำกัดความรับผิด</span> <span class="Apple-converted-space">  </span><span class="s1">เท่าที่กฎหมายที่เกี่ยวข้องมิได้ห้ามไว้ ไม่ว่ากรณีใดๆ Apple ไม่จำต้องรับผิดเพื่อการบาดเจ็บเสียหายส่วนบุคคลหรือความเสียหายอันเนื่องมาจากการผิดสัญญา ความเสียหายพิเศษ ความเสียหายทางอ้อม หรือความเสียหายต่อเนื่อง<span class="Apple-converted-space">  </span>ซึ่งรวมถึงแต่ไม่จำกัดเฉพาะค่าเสียหายเพื่อการสูญกำไร การเสียหายหรือสูญเสียข้อมูล การไม่สามารถส่งหรือรับข้อมูลหรือสารสนเทศใดๆ การหยุดชะงักของธุรกิจ หรือความสูญหายหรือเสียหายทางการค้าอื่นใดที่เกิดจากหรือเกี่ยวกับการที่ท่านใช้หรือไม่สามารถใช้ซอฟแวร์ของ Apple หรือบริการหรือซอฟแวร์หรือแอพพลิเคชันใดๆ ของบุคคลภายนอกร่วมกับซอฟแวร์หรือบริการของ Apple ไม่ว่าจะเกิดด้วยเหตุใดก็ตาม โดยมิพักต้องคำนึงถึงทฤษฎีความรับผิด (ในมูลสัญญา มูลละเมิด หรือมูลอื่น) และแม้ Apple จะได้รับแจ้งถึงความเป็นไปได้ที่จะเกิดความเสียหายดังกล่าวแล้วก็ตาม บางประเทศยังไม่อนุญาตให้ตัดหรือจำกัดความรับผิดเพื่อการบาดเจ็บเสียหายส่วนบุคคล ความเสียหายอันเนื่องมาจากการผิดสัญญาหรือความเสียหายต่อเนื่อง ดังนั้น การจำกัดนี้อาจไม่นำมาใช้แก่ท่าน</span> ไม่ว่ากรณีใดๆ ความรับผิดทั้งปวงของ Apple ต่อท่านเพื่อค่าเสียหายทั้งปวง (นอกจากที่กฎหมายอาจกำหนดไว้ในกรณีเกี่ยวกับการบาดเจ็บเสียหายส่วนบุคคล) จะไม่เกินกว่าห้าสิบ (50.00) เหรียญสหรัฐ ข้อจำกัดข้างต้นย่อมมีผลใช้บังคับแม้การแก้ไขเยียวยาที่ระบุไว้ข้างต้นจะไม่เป็นไปตามวัตถุประสงค์ในสาระสำคัญ</p>
<p class="p2"><br></p>
<p class="p1"><span class="s1">9. หนังสือรับรองดิจิตอล (Digital Certificates)</span> <span class="Apple-converted-space">  </span>ซอฟต์แวร์ของ Apple มีฟังก์ชันทำงานที่ทำให้รับหนังสือรับรองในรูปดิจิตอลได้ ไม่ว่าจะเป็นเป็นหนังสือรับรองที่ Apple หรือบุคคลภายนอกออกให้ <span class="s1">ท่านเป็นผู้รับผิดชอบแต่เพียงผู้เดียวในการตัดสินใจว่า จะเชื่อถือตามหนังสือรับรองที่ Apple หรือบุคคลภายนอกออกให้หรือไม่ การที่ท่านใช้หนังสือรับรองดิจิตอลย่อมเป็นความเสี่ยงภัยของท่านเอง<span class="Apple-converted-space">  </span>เท่าที่กฎหมายที่เกี่ยวข้องอนุญาตให้ทำได้ Apple ไม่รับประกันหรือรับรอง ไม่ว่าโดยชัดแจ้งหรือโดยปริยาย เกี่ยวกับสภาพซื้อขายได้หรือความเหมาะแก่การใดการหนึ่ง ความถูกต้อง ความปลอดภัย หรือการไม่ละเมิดสิทธิของบุคคลภายนอกในส่วนที่เกี่ยวกับหนังสือรับรองดิจิตอล</span> ท่านตกลงว่า (ก) ท่านจะไม่ปลอมแปลงหรือใช้หนังสือรับรองใดๆ ในทางที่ผิด (ข) ท่านจะใช้หนังสือรับรองดิจิตอลเพื่อการอันชอบด้วยกฎหมายเท่านั้นและตามนโยบายหนังสือรับรองที่ใช้อยู่ใดๆ คำแถลงในเรื่องข้อปฏิบัติว่าด้วยหนังสือรับรอง หรือการเปิดเผยข้อปฏิบัติทางธุรกิจของหน่วยงานออกหนังสือรับรองอื่นๆ (ค) ท่านเป็นผู้รับผิดชอบแต่เพียงผู้เดียวในการป้องกันมิให้ผู้ใช้ใดๆ ซึ่งไม่ได้รับอนุญาตใช้ประโยชน์จากหนังสือรับรองดิจิตอลของท่าน และ (ง) ท่านเป็นผู้รับผิดชอบแต่เพียงผู้เดียวในการป้องกันมิให้ผู้ใช้ที่มิได้รับอนุญาตใช้ประโยชน์จากระบบรหัสลับกุญแจส่วนตัว (Private Key) ที่เกี่ยวข้องกับหนังสือรับรองดิจิตอล และ (จ) ท่านจะเพิกถอนหนังสือรับรองใดๆ ของท่าน ที่ท่านมีเหตุทำให้เชื่อว่าไม่ถูกต้องแล้ว โดยนโยบายของหนังสือรับรองและแถลงการณ์วิธีปฏิบัติของหนังสือรับรอง (Certificate Policy and Certificate Practice Statements) สามารถดูได้ที่ <a href="http://www.apple.com/certificateauthority">http://www.apple.com/certificateauthority</a></p>
<p class="p2"><br></p>
<p class="p1"><span class="s1">10. การควบคุมการส่งออก</span> <span class="Apple-converted-space">  </span>ท่านจะใช้หรือส่งออกหรือส่งออกซ้ำโดยประการอื่นซึ่งซอฟต์แวร์ของ Apple ไม่ได้ เว้นแต่กฎหมายสหรัฐและกฎหมายประเทศที่ท่านได้ซอฟแวร์ของ Apple มาจะอนุญาต<span class="Apple-converted-space">  </span>โดยเฉพาะอย่างยิ่ง ซอฟต์แวร์ของ Apple จะส่งออกหรือส่งออกซ้ำไป (ก) ยังประเทศใดๆ ที่สหรัฐอเมริกาสั่งห้ามส่งไป หรือ (ข) ให้บุคคลใดๆ ที่อยู่ในรายชื่อผู้มีสัญชาติซึ่งระบุไว้เป็นพิเศษของกระทรวงการคลังสหรัฐหรือรายชื่อบุคคลหรือองค์กรที่ถูกปฎิเสธโดยกระทรวงพาณิชย์สหรัฐ หรือบัญชีรายชื่อบุคคลต้องห้ามอื่นใดไม่ได้ เป็นต้น โดยการใช้ซอฟต์แวร์ของ Apple<span class="Apple-converted-space">  </span>ท่านรับรองและรับประกันว่า ท่านไม่ประจำอยู่ในประเทศใดๆ ดังกล่าว หรือมีชื่อปรากฏในรายชื่อใดๆ ดังกล่าว ท่านยังตกลงด้วยว่า ท่านจะไม่ใช้ซอฟต์แวร์ของ Apple เพื่อการใดๆ ที่กฎหมายสหรัฐห้ามไว้<span class="Apple-converted-space">  </span>ซึ่งรวมถึงโดยไม่จำกัดเฉพาะการพัฒนา ออกแบบ ทำ หรือผลิตขีปนาวุธ อาวุธนิวเคลียร์ อาวุธเคมี หรืออาวุธชีวภาพ</p>
<p class="p2"><br></p>
<p class="p1"><span class="s1">11. ผู้ใช้ปลายทางภาครัฐ</span> <span class="Apple-converted-space">  </span>ซอฟต์แวร์ของ Apple และเอกสารที่เกี่ยวข้องเป็น “สินค้า” ตามที่นิยามไว้ใน 48 ซี.เอฟ.อาร์. §2.101 อันประกอบด้วย “ซอฟต์แวร์คอมพิวเตอร์เชิงพาณิชย์” และ “เอกสารซอฟต์แวร์คอมพิวเตอร์เชิงพาณิชย์” ตามที่ใช้ใน 48 ซี.เอฟ.อาร์. §12.212 หรือ 48 ซี.เอฟ.อาร์. §227.7202 แล้วแต่กรณี โดยสอดคล้องกับ 48 ซี.เอฟ.อาร์. §12.212 หรือ 48 ซี.เอฟ.อาร์. §227.7202-1 ถึง §227.7202-4 แล้วแต่กรณี ซอฟต์แวร์คอมพิวเตอร์เชิงพาณิชย์และเอกสารซอฟต์แวร์คอมพิวเตอร์เชิงพาณิชย์นั้น อนุญาตให้ผู้ใช้ที่เป็นรัฐบาลสหรัฐใช้ (ก) เป็นสินค้าเท่านั้น และ (ข) โดยให้มีเพียงสิทธิที่ให้แก่ผู้ใช้ปลายทางรายอื่นตามข้อกำหนดและเงื่อนไขในใบอนุญาตให้ใช้สิทธินี้ ส่วนสิทธิในงานที่ไม่ได้เผยแพร่นั้น ขอสงวนไว้ตามกฎหมายลิขสิทธิ์สหรัฐ</p>
<p class="p2"><br></p>
<p class="p1"><span class="s1">12. กฎหมายที่ใช้บังคับและการแยกจากกันได้ของข้อสัญญา</span> <span class="Apple-converted-space">  </span>ใบอนุญาตให้ใช้สิทธินี้ให้ใช้บังคับและตีความตามกฎหมายมลรัฐแคลิฟอร์เนีย โดยมิพักต้องคำนึงถึงหลักว่าด้วยการขัดกันแห่งกฎหมาย ใบอนุญาตให้ใช้สิทธินี้มิให้บังคับตามอนุสัญญาสหประชาชาติว่าด้วยการซื้อขายสินค้าระหว่างประเทศ ซึ่งขอยกเว้นผลบังคับใช้ไว้โดยชัดแจ้ง ถ้าท่านเป็นผู้บริโภคในสหราชอาณาจักร ใบอนุญาตให้ใช้สิทธินี้จะบังคับตามกฎหมายประเทศที่ท่านพำนักอยู่<span class="Apple-converted-space">  </span>ถ้าศาลที่มีอำนาจใดวินิจฉัยว่า ข้อความหรือส่วนใดๆ ของใบอนุญาตให้ใช้สิทธิไม่สามารถใช้บังคับได้ ให้ส่วนที่เหลือของใบอนุญาตให้ใช้สิทธินี้ยังคงใช้มีผลบังคับต่อไปอย่างเต็มที่</p>
<p class="p2"><br></p>
<p class="p1"><span class="s1">13. สัญญาอันบริบูรณ์ ภาษาที่ใช้บังคับ</span> <span class="Apple-converted-space">  </span>ใบอนุญาตให้ใช้สิทธินี้เป็นสัญญาอันบริบูรณ์ระหว่างท่านกับ Apple ในส่วนที่เกี่ยวกับการใช้ซอฟต์แวร์ของ Apple และให้แทนที่ความเข้าใจที่มีอยู่ก่อนหรือที่มีขึ้นพร้อมกันทั้งหมดเกี่ยวกับเรื่องดังกล่าว การแก้ไขหรือเปลี่ยนแปลงสัญญานี้จะไม่มีผลผูกพัน เว้นแต่จะทำเป็นหนังสือลงลายมือชื่อ Apple<span class="Apple-converted-space">  </span>คำแปลใบอนุญาตให้ใช้สิทธิจัดทำขึ้นตามความต้องการท้องถิ่น และถ้ามีข้อพิพาทระหว่างฉบับภาษาอังกฤษกับฉบับที่มิใช่ภาษาอังกฤษ ให้ใช้ฉบับภาษาอังกฤษของใบอนุญาตให้ใช้สิทธินี้บังคับเท่าที่กฎหมายท้องถิ่นในประเทศของท่านมิได้ห้ามไว้</p>
<p class="p2"><br></p>
<p class="p1"><span class="s1">14. การยอมรับบุคคลภายนอก</span></p>
<p class="p1">ก. ส่วนต่างๆ ของซอฟต์แวร์ของ Apple ใช้หรือมีซอฟต์แวร์ของบุคคลภายนอกและงานอันมีลิขสิทธิ์อื่นๆ อยู่ด้วย ข้อความยอมรับ ข้อกำหนดในใบอนุญาตให้ใช้สิทธิ และข้อความปฏิเสธความรับผิดสำหรับสิ่งดังกล่าวมีอยู่ในเอกสารอิเล็กทรอนิกส์สำหรับซอฟต์แวร์ของ Apple และการใช้ข้อมูลดังกล่าวของท่านให้บังคับตามข้อกำหนดต่างๆ ที่เกี่ยวข้อง การใช้บริการ กูเกิลเซฟเบราซิงเซอร์วิสอยู่ภายใต้บังคับเงื่อนไขบริการของ Google (<a href="http://www.google.com/intl/th/policies/terms/">http://www.google.com/intl/th/policies/terms/</a>) และนโยบายความเป็นส่วนตัวของ Google (<a href="http://www.google.com/intl/th/policies/privacy/">http://www.google.com/intl/th/policies/privacy/</a>)</p>
<p class="p2"><br></p>
<p class="p1">ข. คลังซอฟต์แวร์และซอฟต์แวร์บุคคลภายนอกประเภทอื่น ๆ บางตัวที่อยู่ในซอฟต์แวร์ของ Apple เป็นฟรีซอฟต์แวร์และได้รับอนุญาตให้ใช้ตามข้อกำหนดของใบอนุญาตให้ใช้สิทธิสำหรับสาธารณะทั่วไปของจีเอ็นยู (จีพีแอล) หรือใบอนุญาตให้ใช้สิทธิสำหรับคลัง/สาธารณะฉบับสั้น (แอลจีพีแอล) แล้วแต่กรณี<span class="Apple-converted-space">  </span>ท่านอาจขอรับสำเนาฉบับเต็มที่เครื่องอ่านได้ของรหัสต้นฉบับสำหรับฟรีซอฟต์แวร์นั้นได้ตามข้อกำหนดของจีพีแอลหรือแอลพีจีแอล แล้วแต่กรณี โดยไม่ต้องเสียค่าใช้จ่าย ยกเว้นในส่วนต้นทุนสื่อ ต้นทุนขนส่ง และต้นทุนขนถ่าย ทั้งนี้ เมื่อร้องขอ Apple เป็นหนังสือที่ <a href="mailto:opensource@apple.co">opensource@apple.com</a> ซอฟต์แวร์จีพีแอล/แอลจีพีแอลนั้นแจกจ่ายให้โดยหวังว่าจะเป็นสิ่งที่มีประโยชน์ แต่<span class="s1">ไม่ขอรับประกันใด ๆ</span> แม้แต่การรับประกันโดยปริยายเกี่ยวกับ<span class="s1">สภาพซื้อขายได้</span>หรือ<span class="s1">ความเหมาะแก่การใดการหนึ่ง</span><span class="Apple-converted-space">  </span>สำเนาจีพีแอลและแอลจีพีแอลมีอยู่ในซอฟต์แวร์ของ Apple</p>
<p class="p2"><br></p>
<p class="p1">ค. การใช้ MPEG-4<span class="Apple-converted-space">    </span>ฟังก์ชันผลิตภัณฑ์นี้ได้รับอนุญาตให้ใช้สิทธิตามใบอนุญาตให้ใช้สิทธิในชุดสิทธิบัตรระบบ MPEG-4 (MPEG-4 System Patent Portfolio License) สำหรับการถอดรหัสเพื่อให้เป็นไปตามมาตรฐานระบบ MPEG-4 เว้นแต่จะต้องมีการอนุญาตและการชำระค่าสิทธิเพิ่มเติมอันจำเป็นสำหรับการถอดรหัสที่เกี่ยวกับ (1) ข้อมูลที่ถูกเก็บหรือทำซ้ำในสื่อวัตถุซึ่งจะต้องได้รับชำระค่าสิทธิเป็นรายกรรมสิทธิ์ และหรือ (2) ข้อมูลซึ่งจะต้องได้รับการชำระค่าสิทธิเป็นรายกรรมสิทธิ์ และซึ่งได้ถูกส่งไปยังผู้ใช้ปลายทางเพื่อการใช้งานหรือการเก็บรักษาถาวร โดยการอนุญาตเพิ่มเติมนั้นอาจขอรับได้จาก MPEG LA, LLC สำหรับข้อมูลเพิ่มเติม โปรดดูที่ <a href="http://www.mpegla.com/">http://www.mpegla.com</a></p>
<p class="p2"><br></p>
<p class="p1">ฟังก์ชันผลิตภัณฑ์นี้ได้รับอนุญาตให้ใช้สิทธิตามใบอนุญาตให้ใช้สิทธิในชุดสิทธิบัตรภาพ MPEG-4 (MPEG-4 Visual Patent Portfolio License) สำหรับการใช้ส่วนบุคคลและมิใช่เพื่อการค้าของผู้ใช้ เพื่อ (1) เข้ารหัสวีดิทัศน์ตามมาตรฐานภาพ MPEG-4 (วีดิทัศน์ MPEG-4) และหรือ (2) ถอดรหัสวีดิทัศน์ MPEG-4 ซึ่งเข้ารหัสโดยผู้ใช้ที่ทำกิจกรรมส่วนบุคคลและที่มิใช่เพื่อการค้า และหรือที่ได้จากผู้ให้บริการวีดิทัศน์ที่อนุญาตให้ใช้สิทธิโดย MPEG LA ในการให้บริการวีดิทัศน์ MPEG-4 จะไม่มีการอนุญาตให้ใช้สิทธิหรือให้สิทธิโดยปริยายสำหรับการใช้อื่นใด ข้อมูลเพิ่มเติม รวมทั้งที่เกี่ยวกับการใช้เพื่อส่งเสริมการขาย การใช้ภายใน และการใช้เพื่อการค้า และการอนุญาตให้ใช้สิทธิอาจหาได้จาก MPEG LA, LLC โปรดดูที่ <a href="http://www.mpegla.com/">http://www.mpegla.com</a></p>
<p class="p2"><br></p>
<p class="p1">ง. ข้อความแจ้งเกี่ยวกับ H.264/AVC<span class="Apple-converted-space">  </span>เท่าที่ซอฟต์แวร์ของ Apple มีฟังก์ชันเข้าและหรือถอดรหัสเอวีซี การใช้ H.264 AVC ในทางการค้าต้องได้รับอนุญาตให้ใช้สิทธิเพิ่มเติม <span class="s1">และใช้ข้อกำหนดต่อไปนี้บังคับ คือ ฟังก์ชันทำงานของเอวีซีในผลิตภัณฑ์นี้ได้รับอนุญาตให้ใช้สิทธิในที่นี้เพื่อใช้ส่วนบุคคลและมิใช่เพื่อการค้าของผู้ใช้ เพื่อ (1) เข้ารหัสวีดิทัศน์ตามมาตรฐานเอวีซี (“วีดิทัศน์เอวีซี”) และหรือ (2) ถอดรหัสวีดิทัศน์เอวีซีที่เข้ารหัสโดยผู้ใช้ที่เกี่ยวข้องกับกิจกรรมส่วนบุคคลและมิใช่เพื่อการค้า และหรือวีดิทัศน์เอวีซีที่ได้รับจากผู้ให้บริการวีดิทัศน์ที่ได้รับสิทธิในการให้บริการวีดิทัศน์ สารสนเทศเกี่ยวกับการใช้และการอนุญาตให้ใช้สิทธิอื่นๆ อาจหาได้จาก MPEG LA L.L.C. โปรดดูที่ <a href="http://www.mpegla.com/">HTTP://WWW.MPEGLA.COM</a></span></p>
<p class="p2"><span class="s1"></span><br></p>
<p class="p1">จ. ข้อความแจ้งเกี่ยวกับเอเอ็มอาร์<span class="Apple-converted-space">  </span>ฟังก์ชันเข้าและถอดรหัสอะแดปทิฟมัลติ-เรต (“เอเอ็มอาร์”) ในผลิตภัณฑ์นี้ไม่ได้รับอนุญาตให้ใช้โทรศัพท์เสียงแบบเซลลูลาร์หรือใช้กับผลิตภัณฑ์ประเภทโทรศัพท์ใด ๆ ที่สร้างขึ้นบนสถาปัตยกรรมของ QuickTime สำหรับแพลตฟอร์มวินโดวส์<span class="Apple-converted-space">  </span>นอกจากนี้ ฟังก์ชันเข้าและถอดรหัสเอเอ็มอาร์ในผลิตภัณฑ์นี้ยังไม่ได้รับอนุญาตให้ใช้กับโครงสร้างพื้นฐานด้านการสื่อสารแบบเซลลูลาร์ ซึ่งรวมถึงสถานีภาคพื้นดิน ตัวควบคุมสถานีภาคพื้นดิน/ตัวควบคุมเครือข่ายวิทยุ สวิตชิ่งเซ็นเตอร์ และเกตเวย์เข้าออกเครือข่ายสวิตช์สาธารณะ</p>
<p class="p2"><br></p>
<p class="p1">ฉ. ข้อความแจ้งเกี่ยวกับเอฟเอเอ<span class="Apple-converted-space">  </span>ข้อมูลแสดงสถานการณ์ของอากาศยานและสารสนเทศสถานะระบบย่านอากาศแห่งชาติ (เรียกรวมกันว่า “ข้อมูลการบิน”) ซึ่งแสดงผ่านซอฟต์แวร์ของ Apple นั้น องค์การการบินรัฐบาลกลางสร้างขึ้น<span class="Apple-converted-space">  </span>ท่านตกลงที่จะไม่นำข้อมูลการบินไปเผยแพร่ต่อโดยมิได้รับความยินยอมเป็นหนังสือจากเอฟเอเอก่อน<span class="Apple-converted-space">  </span>เอฟเอเอและ Apple ไม่ขอให้คำรับประกันใด ๆ ทั้งปวง ไม่ว่าโดยชัดแจ้งหรือโดยปริยาย (รวมทั้งคำรับประกันโดยปริยายเกี่ยวกับสภาพซื้อขายได้และความเหมาะแก่การใดการหนึ่ง) เกี่ยวกับการใช้ข้อมูลการบินและความเที่ยงตรงของข้อมูลการบิน<span class="Apple-converted-space">  </span>ท่านตกลงว่า เอฟเอเอและ Apple ไม่จำต้องรับผิดไม่ว่าโดยร่วมกันหรือโดยลำพังเพื่อความสูญหาย ความเสียหาย สิทธิเรียกร้อง ความรับผิด ค่าใช้จ่าย หรือเบี้ยปรับใด ๆ หรือเพื่อความเสียหายทางอ้อม ความเสียหายพิเศษ ความเสียหายลำดับรอง ความเสียหายอันเนื่องมาจากการผิดสัญญา หรือความเสียหายต่อเนื่องอันเกิดจากการใช้ข้อมูลการบิน<span class="Apple-converted-space">  </span>ซอฟต์แวร์ของ Apple ไม่ได้รับการสนับสนุนหรืออนุมัติจากเอฟเอเอ<span class="Apple-converted-space">  </span>เอฟเอเอไม่จำต้องรับผิดชอบปัญหาทางเทคนิคหรือปัญหาระบบ และท่านไม่ควรติดต่อเอฟเอเอเกี่ยวกับปัญหาลักษณะดังกล่าวหรือเกี่ยวกับเรื่องปริมาณการใช้งาน</p>
<p class="p2"><br></p>
<p class="p1">ช. การใช้อะโดบีคัลเลอร์โพรไฟล์<span class="Apple-converted-space">  </span>ท่านอาจใช้ซอฟต์แวร์อะโดบีคัลเลอร์โพรไฟล์ซึ่งมีซอฟต์แวร์ของ Apple ได้ตามใบอนุญาตให้ใช้สิทธินี้ แต่ Adobe ไม่มีหน้าที่ให้การสนับสนุนใด ๆ สำหรับคัลเลอร์โพรไฟล์ตามใบอนุญาตให้ใช้สิทธินี้ รวมทั้งอัปเกรดหรือเวอร์ชั่นในอนาคตของโพรไฟล์หรือรายการอื่น ๆ<span class="Apple-converted-space">  </span>นอกจากข้อกำหนดในข้อ 7 และ 8 ข้างต้นแล้ว <span class="s1">ไม่ว่าในกรณีใด Adobe ไม่จำต้องรับผิดต่อท่านเพื่อค่าเสียหาย สิทธิเรียกร้อง หรือค่าใช้จ่ายแต่ประการใดทั้งสิ้น</span><span class="Apple-converted-space">  </span>ซอฟต์แวร์อะโดบีคัลเลอร์โพรไฟล์ซึ่งจำหน่ายพร้อมกับซอฟต์แวร์ของ Apple นั้นสามารถดาวน์โหลดจาก Adobe ได้ที่ <a href="http://www.adobe.com/">http://www.adobe.com</a></p>
<p class="p2"><br></p>
<p class="p1"><span class="s1">15. ข้อจำกัดบริการการค้นหาของ Yahoo<span class="Apple-converted-space"> </span></span> การบริการการค้นหาของ Yahoo ผ่านSafariได้รับอนุญาตให้ใช้ในประเทศและภูมิภาคดังต่อไปนี้ อาร์เจนตินา อารูบา ออสเตรเลีย ออสเตรีย บาร์เบโดส เบลเยียม เบอร์มิวดา บราซิล บัลแกเรีย แคนาดา หมู่เกาะเคย์แมน ชิลี จีน โคลัมเบีย ไซปรัส สาธารณรัฐเช็ก เดนมาร์ก สาธารณรัฐโดมินิกัน เอกวาดอร์ เอลซัลวาดอร์ ฟินแลนด์ ฝรั่งเศส เยอรมัน กรีซ เกรเนดา กัวเตมาลา ฮ่องกง ฮังการี ไอซ์แลนด์ อินเดีย อินโดนีเซีย ไอร์แลนด์ อิตาลี จาเมกา ญี่ปุ่น ลัตเวีย ลิทัวเนีย ลักเซมเบิร์ก มาเลเซีย มอลตา เม็กซิโก เนเธอร์แลนด์ นิวซีแลนด์ นิการากัว นอร์เวย์ ปานามา เปรู ฟิลิปปินส์ โปแลนด์ โปรตุเกส เปอร์โตริโก โรมาเนีย สิงคโปร์ สโลวัก สโลวีเนีย เกาหลีใต้ สเปน เซนต์ลูเซีย เซนต์วินเซนต์ สวีเดน สวิตเซอร์แลนด์ ไต้หวัน ไทย บาฮามาส ตรินิแดดและโตเบโก ตุรกี สหราชอาณาจักร อุรุกวัย สหรัฐ และเวเนซุเอลา</p>
<p class="p2"><br></p>
<p class="p1">EA1434</p>
<p class="p1">แก้ไข 5 ตุลาคม 2559</p>
<p class="p2"><br></p>
<p class="p1">-------------------------</p>
<p class="p1"><span class="s1">ข้อกำหนดและเงื่อนไขเพิ่มเติมสำหรับ Apple Pay</span></p>
<p class="p2"><span class="s1"></span><br></p>
<p class="p1">ข้อกำหนดและเงื่อนไขเพิ่มเติมสำหรับ Apple Pay นี้ (“ข้อกำหนดเพิ่มเติม”) เป็นส่วนเสริมของสัญญาอนุญาตให้ใช้สิทธิในซอฟต์แวร์สำหรับ macOS (“ใบอนุญาตให้ใช้สิทธิ”) ทั้งข้อกำหนดของใบอนุญาตให้ใช้สิทธิและข้อกำหนดเพิ่มเติมนี้จะใช้บังคับกับการที่ท่านใช้รูปแบบการใช้งานของ Apple Pay ซึ่งจะถือว่าเป็น “บริการ” ภายใต้ใบอนุญาตให้ใช้สิทธิถ้อยคำที่ขึ้นต้นด้วยอักษรพิมพ์ใหญ่ที่ใช้อยู่ในข้อกำหนดเพิ่มเติมนี้จะมีความหมายตามที่กำหนดอยู่ในใบอนุญาตให้ใช้สิทธิ</p>
<p class="p2"><br></p>
<p class="p1"><span class="s1">1. บททั่วไปและข้อจำกัดการใช้</span></p>
<p class="p2"><span class="s1"></span><br></p>
<p class="p1">Apple Pay อนุญาตให้ท่านจัดเก็บการแสดงข้อมูลแบบเสมือนสำหรับบัตรเครดิต บัตรเดบิต และบัตรชำระเงินล่วงหน้า รวมทั้งจัดเก็บบัตรเครดิต บัตรเดบิต และบัตรชำระเงินล่วงหน้าที่มีรูปแบบการใช้งานของ Apple Pay รองรับ (“บัตรที่มีการรองรับ”) และใช้ Macs ที่มีการรองรับเพื่อเริ่มหรือทำการชำระเงินภายในเว็บไซต์ต่างๆ รูปแบบการใช้งานของ Apple Pay ของซอฟต์แวร์ Apple อาจมีให้บริการเฉพาะในบางภูมิภาคที่ได้รับคัดเลือกสำหรับผู้ออกบัตรบางรายที่ได้รับคัดเลือกและกับผู้ค้าบางรายที่ได้รับคัดเลือกเท่านั้น รูปแบบการใช้งานดังกล่าวอาจแตกต่างกันไปตามภูมิภาค ผู้ออกบัตร และผู้ค้า บัตรที่มีการรองรับอาจมีการเปลี่ยนแปลงเป็นครั้งคราว</p>
<p class="p2"><br></p>
<p class="p1">Apple Pay มีวัตถุประสงค์เพื่อให้ท่านใช้งานส่วนบุคคลและท่านอาจจัดหาบัตรที่มีการรองรับของท่านเองเท่านั้น ถ้าหากท่านกำลังจัดหาบัตรของนิติบุคคลที่มีการรองรับ ท่านรับรองว่าท่านกำลังกระทำการดังกล่าวโดยได้รับอนุญาตจากนายจ้างของท่านและท่านได้รับอนุญาตให้กระทำการผูกพันนายจ้างของท่านกับข้อกำหนดการใช้เหล่านี้และธุรกรรมทั้งหมดที่ได้รับผลกระทบจากการใช้รูปแบบการใช้งานนี้</p>
<p class="p2"><br></p>
<p class="p1">ท่านตกลงที่จะไม่ใช้ Apple Pay เพื่อวัตถุประสงค์ที่ผิดกฎหมายหรือฉ้อฉล หรือเพื่อวัตถุประสงค์อื่นใดที่ต้องห้ามโดยใบอนุญาตให้ใช้สิทธิและข้อกำหนดเพิ่มเติมนี้ ท่านตกลงต่อไปที่จะใช้ Apple Pay ให้เป็นไปตามกฎหมายและระเบียบที่ใช้บังคับ ท่านตกลงที่จะไม่แทรกแซงหรือสร้างความวุ่นวายให้แก่บริการของ Apple Pay (รวมทั้งการเข้าถึงบริการโดยผ่านวิธีการอัตโนมัติใดๆ) หรือเซิร์ฟเวอร์หรือโครงข่ายใดๆ ที่เชื่อมต่อกับบริการ หรือนโยบาย ข้อกำหนด หรือระเบียบใดๆ ของโครงข่ายที่เชื่อมต่อกับบริการ (รวมทั้งการเข้าถึง ใช้ เฝ้าติดตามข้อมูลหรือปริมาณข้อมูลเข้าออกในบริการดังกล่าว)</p>
<p class="p2"><br></p>
<p class="p1"><span class="s1">2. การใช้บน Macs</span></p>
<p class="p2"><br></p>
<p class="p1">ท่านสามารถใช้ Apple Pay บน Macs ที่มีการรองรับเพื่อริเริ่มการชำระเงินในเว็บไซต์ต่างๆ ที่เข้าถึงผ่านทาง Safari รูปแบบการใช้งานนี้กำหนดให้ท่านต้องมีบัตรที่มีการรองรับที่ได้ออกให้แก่อุปกรณ์ iOS ที่มีการรองรับหรือ Apple Watch (“อุปกรณ์ที่มีการรองรับ”) เมื่อท่านชำระเงินออกจากเว็บไซต์ใดๆ โดยการใช้ Apple Pay ท่านจำเป็นจะต้องให้การอนุญาตแก่การทำธุรกรรมโดยการใช้อุปกรณ์ที่มีการรองรับ</p>
<p class="p2"><br></p>
<p class="p1">นอกเหนือจากเงื่อนไขที่กำหนดอยู่ในข้อกำหนดเพิ่มเติมนี้ การที่ท่านใช้ Apple Pay เพื่อริเริ่มการชำระเงินในเว็บไซต์ที่เข้าถึงผ่านทาง Safari จะอยู่ภายใต้บังคับของข้อกำหนดและเงื่อนไขเพิ่มเติมสำหรับ Apple Pay ที่ใช้บังคับกับอุปกรณ์ที่มีการรองรับของอุปกรณ์ของท่านด้วย ซึ่งข้อกำหนดดังกล่าวจะประกอบอยู่ในสัญญาฉบับนี้โดยการอ้างอิง และสามารถเข้าถึงได้โดยไปที่ การตั้งค่า &gt; ทั่วไป &gt; เกี่ยวกับ &gt; กฎหมาย &gt; ใบอนุญาตให้ใช้สิทธิ จากอุปกรณ์ iOS ของท่าน หรือ เกี่ยวกับ &gt; กฎหมาย &gt; ใบอนุญาตให้ใช้สิทธิ จากแอพ Watch ในอุปกรณ์ iOS คู่ขนาน<span class="Apple-converted-space">  </span>อุปกรณ์ที่มีการรองรับอาจมีการเปลี่ยนแปลงเป็นครั้งคราว</p>
<p class="p2"><br></p>
<p class="p1">สำหรับใน MacBook Pro ที่มี Touch ID ติดตั้งอยู่ภายใน ท่านสามารถติดตั้ง Apple Pay โดยการจัดทำบัตรที่มีการรองรับและใช้ Apple Pay เพื่อการชำระเงินในเว็บไซต์ที่เข้าถึงโดยผ่านทาง Safari เพื่อที่จะใช้งาน Apple Pay ใน Macs เหล่านี้ ท่านจะต้องมีบัตรที่มีการรองรับที่ใช้ร่วมกับบัญชี iCloud ที่ยังมีผลสมบูรณ์ Apple Pay จะมีให้บริการแก่บุคคลที่มีอายุตั้งแต่ 13 ปีขึ้นไปเท่านั้น และอาจอยู่ภายใต้บังคับของข้อจำกัดด้านอายุเพิ่มเติมที่กำหนดโดย iCloud หรือผู้ออกบัตรที่มีการรองรับที่เกี่ยวข้องของท่าน</p>
<p class="p2"><br></p>
<p class="p1"><span class="s1">3. ความสัมพันธ์ของ Apple กับท่าน</span></p>
<p class="p2"><span class="s1"></span><br></p>
<p class="p1">Apple ไม่ประมวลผลการชำระเงิน หรือมีการควบคุมอื่นใดเหนือการชำระเงิน การคืนสินค้า การคืนเงิน รางวัล มูลค่า ส่วนลด หรือกิจกรรมในเชิงพาณิชย์อื่นๆ ที่อาจเกิดขึ้นจากการที่ท่านใช้รูปแบบการใช้งานนี้ ข้อกำหนดของสัญญาผู้ถือบัตรที่ท่านอาจมีอยู่กับผู้ออกบัตรของท่านจะยังคงใช้บังคับกับการใช้บัตรที่มีการรองรับของท่านและการใช้งานที่เกี่ยวเนื่องกับ Apple Pay ในทำนองเดียวกัน การที่ท่านซื้อสินค้าหรือบริการโดยใช้รูปแบบการใช้งานของ Apple Pay จะอยู่ภายใต้บังคับของข้อกำหนดและเงื่อนไขของผู้ค้าดังกล่าวไม่มีสิ่งใดในใบอนุญาตให้ใช้สิทธิหรือข้อกำหนดเพิ่มเติมเหล่านี้ที่จะเปลี่ยนแปลงข้อกำหนดของสัญญาผู้ถือบัตรหรือสัญญาผู้ค้าใดๆ และข้อกำหนดดังกล่าวจะใช้บังคับกับการใช้บัตรที่มีการรองรับที่ใช้บังคับของท่านและการแสดงข้อมูลเสมือนใน Macs ที่มีการรองรับของท่าน</p>
<p class="p2"><br></p>
<p class="p1">ท่านตกลงว่า Apple ไม่ใช่คู่สัญญาในสัญญาผู้ถือบัตรหรือสัญญาผู้ค้าของท่าน หรือ Apple จะต้องรับผิดชอบสำหรับ(ก) เนื้อหา ความถูกต้อง การไม่มีให้บริการของบัตรชำระเงิน กิจกรรมในเชิงพาณิชย์ ธุรกรรม หรือการซื้อขายใดๆ ในขณะที่ใช้การทำงานของ Apple Pay (ข) การให้เครดิตหรือประเมินการมีสิทธิได้รับเครดิต (ค) การสะสมหรือแลกรางวัลหรือมูลค่าที่จัดเก็บภายใต้โครงการของผู้ค้า หรือ (ง) การชำระเงินหรือการเติมเงินสำหรับบัตรชำระเงินล่วงหน้า สำหรับข้อพิพาทหรือปัญหาทั้งหมดเกี่ยวกับบัตรชำระเงิน หรือกิจกรรมในเชิงพาณิชย์ที่เกี่ยวข้อง กรุณาติดต่อผู้ออกบัตรหรือผู้ค้าที่ใช้บังคับของท่าน</p>
<p class="p2"><br></p>
<p class="p1"><span class="s1">4. ความเป็นส่วนตัว</span></p>
<p class="p2"><span class="s1"></span><br></p>
<p class="p1">เมื่อใช้ Apple Pay เพื่อริเริ่มธุรกรรมการชำระเงินให้เสร็จสมบูรณ์ในอุปกรณ์ที่มีการรองรับ Apple Pay จะโอนข้อมูลการชำระเงินในรูปแบบที่เข้ารหัสระหว่าง Mac ของท่านกับอุปกรณ์ที่มีการรองรับของท่านเพื่อดำเนินธุรกรรมให้เสร็จสมบูรณ์ เมื่อใช้ Apple Pay เพื่อทำธุรกรรมการชำระเงินใน MacBook Pro ที่มี Touch ID ติดตั้งอยู่ภายใน ข้อมูลการชำระเงินของท่านจะถูกส่งให้แก่เว็บไซต์ต่างๆ ในรูปแบบที่เข้ารหัสเพื่อเป็นส่วนหนึ่งของธุรกรรมดังกล่าว ในการเพิ่มบัตรสำหรับ Apple Pay<span class="Apple-converted-space">  </span>ใน MacBook Pro ที่มี Touch ID ติดตั้งอยู่ภายใน ข้อมูลเกี่ยวกับอุปกรณ์ของท่าน เช่น อุปกรณ์ดังกล่าวเปิดการตั้งค่าบางประการไว้หรือไม่และลักษณะการใช้งานอุปกรณ์ (เช่น อุปกรณ์คำนวณเวลาร้อยละเปิดการทำงานอยู่ จำนวนโดยประมาณของการใช้โทรศัพท์ต่อสัปดาห์) จะถูกส่งให้แก่ Apple เพื่อพิจารณาการมีสิทธิใช้งานของท่านและเพื่อป้องกันการฉ้อโกง ท่านสามารถตรวจสอบข้อมูลเพิ่มเติมเกี่ยวกับข้อมูลที่ถูกจัดเก็บ ใช้ หรือแบ่งปัน โดยเป็นส่วนหนึ่งของการที่ท่านใช้ Apple Pay โดยการอ่านเกี่ยวกับ Apple Pay หรือความเป็นส่วนตัว (ซึ่งสามารถเข้าถึงได้โดยเข้าไปที่ Wallet &amp; Apple Pay ในอุปกรณ์ iOS หรือ Mac ของท่าน หรือ ภายในแอพ Watch ในอุปกรณ์ iOS คู่ขนาน) ท่านสามารถตรวจสอบเพิ่มเติมเกี่ยวกับว่า Apple ปกป้องคุ้มครองข้อมูลส่วนบุคคลของท่านอย่างไรโดยการตรวจสอบนโยบายความเป็นส่วนตัวของเราได้ที่ <a href="http://www.apple.com/legal/privacy/">www.apple.com/legal/privacy/</a> โดยการใช้ Apple Pay ท่านตกลงและยินยอมให้ Apple ตลอดจนบริษัทย่อยและตัวแทนของ Apple ส่งผ่าน เก็บรวบรวม เก็บรักษา ประมวลผล และนำข้อมูลข้างต้นทั้งหมดไปใช้งาน เพื่อทำให้ Apple Pay สามารถทำงานได้ตามที่กำหนด</p>
<p class="p2"><span class="s1"></span><br></p>
<p class="p1"><span class="s1">5. การรักษาความปลอดภัย<span class="Apple-converted-space"> </span></span></p>
<p class="p2"><span class="s1"></span><br></p>
<p class="p1">Apple Pay จัดเก็บข้อมูลเสมือนเกี่ยวกับบัตรที่มีการรองรับของท่านและท่านเข้าใจและรับทราบว่า การให้รหัสผ่านหรือรหัสลับอุปกรณ์ของท่านแก่บุคคลภายนอกหรือการอนุญาตให้บุคคลภายนอกเพิ่มลายนิ้วมือเพื่อใช้ Touch ID ในอุปกรณ์ที่มีการรองรับหรือ Mac ของท่าน อาจทำให้บุคคลภายนอกดังกล่าวสามารถชำระเงินโดยการใช้ Apple Pay ภายในเว็บไซต์ใน Mac ของท่านได้ ท่านจะต้องรับผิดชอบแต่เพียงผู้เดียวในการรักษาความปลอดภัยอุปกรณ์ของท่านและรหัสผ่านและรหัสลับที่ใช้บังคับของท่าน ท่านตกลงว่า Apple ไม่มีความรับผิดชอบใดๆ ถ้าหากท่านสูญเสียหรือแบ่งปันการเข้าถึงอุปกรณ์ของท่าน หรือถ้าหากท่านดัดแปลง macOS โดยไม่ได้รับอนุญาต</p>
<p class="p2"><br></p>
<p class="p1">ถ้าหากอุปกรณ์ของท่านสูญหายหรือถูกขโมย และท่านยังเปิดการทำงาน Find My iPhone หรือ Find My Mac อยู่ ท่านสามารถใช้ Find iPhone หรือ <a href="http://icloud.com">icloud.com</a> ในการพยายามที่จะระงับความสามารถในการชำระเงินโดยใช้บัตรที่มีการรองรับเสมือนในอุปกรณ์ไว้ชั่วคราวได้โดยการกำหนดให้อุปกรณ์ของท่านอยู่ในโหมดสูญหาย ท่านยังสามารถลบทิ้งอุปกรณ์ของท่านซึ่งจะพยายามระงับความสามารถในการชำระเงินโดยใช้บัตรที่มีการรองรับเสมือนในอุปกรณ์ไว้ชั่วคราว ท่านควรติดต่อผู้ออกบัตรชำระเงินที่มีการรองรับของท่านด้วยเพื่อป้องกันการเข้าถึงบัตรที่มีการรองรับเสมือนของท่านโดยไม่ได้รับอนุญาต</p>
<p class="p2"><br></p>
<p class="p1">ถ้าท่านรายงานหรือ Apple สงสัยว่ามีกิจกรรมฉ้อโกงหรือใช้ในทางที่ผิด ท่านตกลงที่จะร่วมมือกับ Apple ในการสืบสวนสอบสวนใดๆ และใช้มาตรการป้องกันการฉ้อโกงตามที่เรากำหนด</p>
<p class="p2"><br></p>
<p class="p1"><span class="s1">6. ข้อจำกัดความรับผิด</span></p>
<p class="p2"><span class="s1"></span><br></p>
<p class="p1"><span class="s1">นอกเหนือจากการปฏิเสธการรับประกันและข้อจำกัดความรับผิดที่กำหนดอยู่ในใบอนุญาตให้ใช้สิทธิแล้ว APPLE ไม่ขอรับผิดใดๆ สำหรับการซื้อขาย การชำระเงิน ธุรกรรม หรือกิจกรรมในเชิงพาณิชย์อื่นๆ ที่กระทำโดยใช้รูปแบบการใช้งาน APPLE PAY และท่านตกลงที่จะดูเพียงเฉพาะสัญญาที่ท่านอาจมีกับผู้ออกบัตร โครงข่ายชำระเงิน หรือผู้ค้าของท่านเพื่อแก้ไขปัญหาหรือข้อพิพาทใดๆ ที่เกี่ยวข้องกับบัตรที่มีการรองรับ บัตรที่มีการรองรับเสมือน และกิจกรรมในเชิงพาณิชย์ที่เกี่ยวข้องของท่านเท่านั้น</span></p>
</body>
</html>
